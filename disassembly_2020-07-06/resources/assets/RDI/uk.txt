ЗГОДА НА НАДАННЯ ДАНИХ ПРО ДІАГНОСТИКУ ТА ВИКОРИСТАННЯ

Samsung Electronics Co., Ltd. та її дочірні компанії («Samsung») зацікавлені у вашій допомозі в підвищенні якості та продуктивності її продуктів та послуг. Ваш пристрій містить діагностичне програмне забезпечення, яке може з вашого дозволу автоматично збирати дані про діагностику та використання вашого пристрою. Діагностичне програмне забезпечення може надсилати ці дані до Samsung для статистичного аналізу з метою підвищення якості продукту та послуг, вирішення будь-яких проблем безпеки, а також відстежування та вжиття заходів щодо неочікуваного вимкнення чи системних помилок. Оскільки ці проблеми можуть бути спричинені тим, як саме ви користуєтеся пристроєм та програмами (попередньо завантаженими або завантаженими вами) на своєму пристрої, дані про діагностику та використання, зібрані Samsung, можуть містити інформацію про те, яким чином ви використовуєте пристрій (зокрема про стан з\'єднання, стан заряджання, стан параметрів, — наприклад, параметрів виводу та живлення, — назву моделі та номер збірки пристрою, код країни продажу, IP-адресу та ін.) та про те, як ви використовуєте свої прикладні програми (зокрема про частоту й тривалість використання, стан параметрів, використання пам\'яті й акумулятора, дані журналу та ін.).  Оскільки сервери Samsung розташовано в усьому світі, зібрані нами дані можуть зберігатися поза межами вашої країни проживання, зокрема, в країнах, де закони про зберігання даних можуть не бути достатньо всеохоплюючими. Погоджуючись надавати нам ці дані, ви даєте пряму згоду на це. (Залежно від типу пристрою може стягуватися додаткова плата). Усі дані про діагностику та використання, зібрані з цією метою, об\'єднуватимуться таким чином, що не уможливлює встановлення вашої особистості або ідентифікацію вашого пристрою, і зберігатимуться для цього аналізу протягом 7 місяців. Ви можете не погодитися надавати нам дані про діагностику та використання, і це рішення жодним чином не впливатиме на функціональність чи роботу вашого пристрою. Ви можете в будь-який момент скасувати свою згоду в пункті «Налаштування» свого пристрою. Натисненням розташованої нижче кнопки «OK» ви погоджуєтеся на (i) автоматичну передачу даних про діагностику й використання та (ii) збирання, використання, зберігання, розповсюдження та розголошення компанією Samsung даних про діагностику та використання з зазначеними вище цілями.