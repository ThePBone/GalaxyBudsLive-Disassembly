SAGLASNOST ZA PRIKUPLJANJE DIJAGNOSTIČKIH PODATAKA I PODATAKA O KORIŠĆENJU

Kompanija Samsung Electronics Co., Ltd. i njena povezana društva („Samsung“) cene vašu pomoć u unapređivanju kvaliteta i performansi njenih proizvoda i usluga. Vaš uređaj sadrži dijagnostički softver koji, uz vašu saglasnost, može automatski da prikuplja dijagnostičke podatke i podatke o korišćenju sa vašeg uređaja. Dijagnostički softver može da pošalje ove podatke kompaniji Samsung radi statističke analize koja pomaže u unapređivanju kvaliteta proizvoda i usluga, kao i u cilju praćenja i rešavanja problema sa neočekivanim isključivanjem sistema i sistemskim greškama. Kako ovi problemi mogu da budu izazvani načinom na koji koristite uređaj i aplikacije na svom uređaju (i unapred učitane i preuzete), dijagnostički podaci i podaci o korišćenju koje kompanija Samsung prikupi mogu da obuhvataju informacije o vašem korišćenju uređaja (uključujući status veze, status punjenja, status postavki (kao što su postavke ekrana i napajanja), naziv modela uređaja i broj verzije, šifru prodaje, IP adresu itd.) i vašem korišćenju aplikacija (uključujući učestalost i trajanje upotrebe, status postavki, potrošnju memorije i baterije, podatke iz datoteka evidencije itd.).  Pošto se serveri kompanije Samsung nalaze širom sveta, podaci koje prikupimo možda će se skladištiti van vaše zemlje, uključujući i zemlje u kojima zakoni za zaštitu privatnosti podataka možda nisu tako sveobuhvatni. Ako pristanete da prikupljamo ove podatke, izričito pristajete i na to. (U zavisnosti od tipa uređaja, mogu se naplaćivati dodatni troškovi u vezi sa podacima.) Svi dijagnostički podaci i podaci o korišćenju koji budu prikupljeni u navedene svrhe biće objedinjeni na način koji ne identifikuje lično vas i vaš uređaj, a čuvaće se 7 meseci za obavljanje analize. Možete da izaberete da ne podelite sa nama dijagnostičke i podatke o korišćenju, pri čemu takva odluka neće ni na koji način uticati na funkcionalnost i rad uređaja. Možete da povučete saglasnost u bilo kom trenutku, u meniju Podešavanja na vašem uređaju. Ako dodirnete dugme „OK“ koje se nalazi ispod, potvrđujete da se slažete sa (i) automatskim prenošenjem dijagnostičkih podataka i podataka o korišćenju, kao i sa time da (ii) kompanija Samsung prikuplja, koristi, skladišti, deli i otkriva dijagnostičke podatke i podatke o korišćenju sa vašeg uređaja u gorenavedene svrhe.