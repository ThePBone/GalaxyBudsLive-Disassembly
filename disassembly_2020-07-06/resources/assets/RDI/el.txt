ΣΥΓΚΑΤΑΘΕΣΗ ΓΙΑ ΤΗΝ ΠΑΡΟΧΗ ΔΙΑΓΝΩΣΤΙΚΩΝ ΔΕΔΟΜΕΝΩΝ ΚΑΙ ΔΕΔΟΜΕΝΩΝ ΧΡΗΣΗΣ

Η Samsung Electronics Co., Ltd. και οι θυγατρικές της («Samsung») ζητούν τη βοήθειά σας για τη βελτίωση της ποιότητας και της απόδοσης των προϊόντων και των υπηρεσιών της. Η συσκευή σας περιλαμβάνει διαγνωστικό λογισμικό που μπορεί, με τη συγκατάθεσή σας, να συλλέγει αυτόματα διαγνωστικά δεδομένα και δεδομένα χρήσης από τη συσκευή σας. Το διαγνωστικό λογισμικό μπορεί να στείλει αυτά τα δεδομένα στη Samsung για στατιστική ανάλυση προκειμένου να βελτιώσει την ποιότητα προϊόντων και υπηρεσιών, να επιλύσει τυχόν θέματα ασφαλείας, καθώς και να παρακολουθεί και να αντιμετωπίζει μη αναμενόμενους τερματισμούς λειτουργίας ή σφάλματα συστήματος. Επειδή αυτά τα προβλήματα μπορεί να προκληθούν από τον τρόπο με τον οποίο χρησιμοποιείτε τη συσκευή και τις (προφορτωμένες και ληφθείσες) εφαρμογές στη συσκευή σας, τα διαγνωστικά δεδομένα και δεδομένα χρήσης που συλλέγονται από τη Samsung ενδέχεται να περιλαμβάνουν πληροφορίες σχετικά με τον τρόπο χρήσης της συσκευής σας (συμπεριλαμβανομένης της κατάστασης σύνδεσης, της κατάστασης φόρτισης και της κατάστασης ρύθμισης (όπως ρυθμίσεις οθόνης και ισχύος), κ.λπ.) και τον τρόπο χρήσης των εφαρμογών σας (συμπεριλαμβανομένης της συχνότητας και της διάρκειας χρήσης, της κατάστασης ρυθμίσεων, της χρήσης της μνήμης και της μπαταρίας, της καταγραφής δεδομένων κ.λπ.).  Καθώς η Samsung διαθέτει διακομιστές που βρίσκονται σε όλο τον κόσμο, τα δεδομένα που συλλέγουμε μπορεί να αποθηκεύονται εκτός της χώρας κατοικίας σας, συμπεριλαμβανομένων χωρών όπου η νομοθεσία σχετικά με την προστασία δεδομένων δεν είναι τόσο εκτενής. Εάν συμφωνήσετε να μας παράσχετε αυτά τα δεδομένα, δίνετε τη ρητή συγκατάθεσή σας για αυτό. (Ανάλογα με τον τύπο της συσκευής σας ενδέχεται να ισχύουν επιπλέον χρεώσεις δεδομένων.) Όλα τα διαγνωστικά δεδομένα και δεδομένα χρήσης που συλλέγονται για αυτόν τον σκοπό θα συγκεντρώνονται με τρόπο που δεν ταυτοποιεί προσωπικά εσάς ή τη συσκευή σας και θα διατηρούνται για αυτήν την ανάλυση για 7 μήνες. Μπορείτε να επιλέξετε να μη μας παράσχετε αυτά τα διαγνωστικά δεδομένα και δεδομένα χρήσης και αυτή η απόφασή σας δεν θα επηρεάσει τη λειτουργικότητα ή λειτουργία της συσκευής με οποιονδήποτε τρόπο. Μπορείτε να επιλέξετε να ανακαλέσετε τη συγκατάθεσή σας οποιαδήποτε στιγμή, μέσω των Ρυθμίσεων στη συσκευή σας. Πατώντας το κουμπί «OK» παρακάτω, συμφωνείτε δια του παρόντος (i) στην αυτόματη μετάδοση των διαγνωστικών δεδομένων και των δεδομένων χρήσης και (ii) στη συλλογή, χρήση, αποθήκευση, κοινή χρήση και γνωστοποίηση από τη Samsung των διαγνωστικών δεδομένων και δεδομένων χρήσης της συσκευής σας για τους σκοπούς που αναφέρονται παραπάνω.