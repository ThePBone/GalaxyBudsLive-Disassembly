BELEEGYEZÉS DIAGNOSZTIKAI ÉS HASZNÁLATI ADATOK MEGADÁSÁBA

A Samsung Electronics Co., Ltd. és leányvállalatai („Samsung”) az Ön segítségét kívánják kérni termékeik és szolgáltatásaik minőségének és teljesítményének javításához. Az Ön eszköze diagnosztikai szoftvert tartalmaz, amely – az Ön beleegyezésével – automatikusan diagnosztikai és használati adatokat gyűjt az Ön eszközéről. A termékek és szolgáltatások minőségének javítása, a biztonságot érintő hibák javítása, valamint a váratlan leállások és rendszerhibák nyomon követése és elhárítása érdekében a diagnosztikai szoftver elküldheti ezeket az adatokat a Samsunghoz statisztikai elemzésre. Mivel ezek a problémák összefüggésben lehetnek a készülék és a készüléken lévő alkalmazások használatának módjával (legyen szó akár gyári alkalmazásokról, akár utólag letöltöttekről), a Samsung által gyűjtött diagnosztikai és használati adatok magukban foglalhatják a készülék használati módjával kapcsolatos információkat (ideértve a hálózati kapcsolat állapotát, a töltési állapotot, a beállításokat (pl. kijelző- és energiatakarékossági beállítások), a készülék típusnevét és gyártási számát, az értékesítési kódot, az IP-címet stb.) és az alkalmazások használati módjával kapcsolatos információkat (ideértve a használat gyakoriságát és időtartamát, a beállításokat, a memória- és akkumulátorhasználatot, a naplózási adatokat stb.).  Mivel a Samsung világszerte üzemeltet kiszolgálókat, az általunk gyűjtött adatok tárolása az Ön országán kívül is történhet, azaz olyan országokban is, ahol az adatvédelmi törvények esetleg nem olyan átfogóak. Az adatok megadásának elfogadásával Ön kifejezetten beleegyezik az itt leírtakba. (A készülék típusától függően további adatforgalmi díj megfizetése lehet szükséges.) A Samsung minden, ezen célokra begyűjtött diagnosztikai és használati adatot olyan módon kezel, hogy azokból ne lehessen az Ön személyét vagy készülékét beazonosítani. A Samsung az adatokat 7 hónapig őrzi meg elemzési célokra. Ön dönthet úgy, hogy nem ad meg nekünk diagnosztikai és használati adatokat, és ez a döntése semmilyen módon sem befolyásolja eszközének funkcióit vagy működését. Készülékének Beállítások részében bármikor visszavonhatja hozzájárulását. Az alábbi „OK” gombra koppintva Ön beleegyezik a következőkbe: (i) a diagnosztikai és használati adatok automatikus továbbítása és (ii) az Ön készülékéről diagnosztikai és használati adatok Samsung általi gyűjtése, használata, tárolása, megosztása és felfedése a fent ismertetett célokból.