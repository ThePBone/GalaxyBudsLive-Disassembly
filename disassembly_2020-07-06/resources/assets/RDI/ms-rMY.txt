PERSETUJUAN UNTUK MENYEDIAKAN DATA DIAGNOSTIK DAN PENGGUNAAN

Samsung Electronics Co., Ltd. dan sekutunya (“Samsung”) menginginkan bantuan anda untuk meningkatkan kualiti dan prestasi produk dan perkhidmatannya. Peranti anda, termasuklah perisian diagnostik, dengan keizinan anda, boleh mengumpul data diagnostik dan penggunaan secara automatik daripada peranti anda. Perisian diagnostik boleh menghantar data ini kepada Samsung untuk analisis statistik bagi meningkatkan kualiti produk dan perkhidmatan, menyelesaikan sebarang isu keselamatan dan mengesan dan menangani penutupan tidak dijangka atau ralat sistem. Oleh kerana masalah mungkin disebabkan oleh cara anda menggunakan peranti anda dan aplikasi (kedua-dua pramuat dan dimuat turun) pada peranti, Diagnostik dan penggunaan data yang dikumpul oleh Samsung mungkin termasuk maklumat mengenai cara anda menggunakan peranti anda (termasuk status sambungan, status mengecas, status aturan (seperti paparan dan aturan kuasa), nama model peranti dan nombor bina, Kod Jualan, alamat IP, dll.) dan cara anda menggunakan aplikasi anda (termasuk kekerapan dan tempoh penggunaan, status aturan, memori dan penggunaan bateri, log data, dll.).  Oleh sebab Samsung mempunyai pelayan yang terletak di seluruh dunia, data yang kami kumpulkan mungkin disimpan di luar negara tempat anda tinggal, termasuk negara-negara yang undang-undang perlindungan data mungkin tidak menyeluruh. Dengan bersetuju untuk memberikan kami data ini, anda dengan jelasnya mengizinkan perkara ini. (Bergantung pada jenis peranti anda, caj data tambahan mungkin dikenakan.) Semua data diagnostik dan penggunaan yang dikumpul untuk tujuan ini akan diagregatkan dalam cara yang tidak mengenal pasti anda atau peranti anda secara peribadi, dan disimpan untuk analisis ini selama 7 bulan. Anda boleh memilih untuk tidak memberikan kami data diagnostik dan penggunaan, dan keputusan sedemikian tidak akan memberi kesan kepada kefungsian atau operasi peranti anda dalam apa jua cara. Anda boleh memilih untuk menarik balik persetujuan anda pada bila-bila masa, melalui Aturan pada peranti anda. Dengan mengetik pada butang “OK” di bawah, anda dengan ini bersetuju dengan (i) pemindahan automatik data diagnostik dan penggunaan dan (ii) pengumpulan, penggunaan, penyimpanan, perkongsian dan pendedahan oleh Samsung bagi data diagnostik dan penggunaan dari peranti anda untuk tujuan yang dinyatakan di atas.