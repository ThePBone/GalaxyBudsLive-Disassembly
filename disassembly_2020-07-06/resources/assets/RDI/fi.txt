SUOSTUMUS DIAGNOSTIIKKA- JA KÄYTTÖTIETOJEN LUOVUTTAMISEEN

Samsung Electronics Co., Ltd. ja sen tytäryhtiöt (”Samsung”) pyytävät apuasi tuotteidensa ja palveluidensa laadun ja suorituskyvyn parantamisessa. Laitteessasi on diagnostiikkaohjelmisto, joka voi suostumuksellasi kerätä automaattisesti laitteesi diagnostiikka- ja käyttötietoja. Diagnostiikkaohjelmisto voi lähettää näitä tietoja Samsungille tilastolliseen analyysiin tuotteiden ja palveluiden laadun kehittämistä, turvallisuusongelmien ratkaisemista ja odottamattomien sulkeutumisten ja järjestelmävirheiden seuraamista ja jäljittämistä varten. Koska kyseiset ongelmat voivat johtua tavastasi käyttää laitetta tai sovelluksia (sekä esiasennettuja että itse lataamiasi), Samsungin keräämät diagnostiikka- ja käyttötiedot voivat sisältää tietoa laitteesi käytöstä (mukaan lukien yhteyden tila, latauksen tila, asetusten tila [kuten näytön ja virrankäytön asetukset], laitteen mallinimi ja koontiversion numero, myyntikoodi, IP-osoite jne.) sekä sovellusten käytöstä (mukaan lukien käyttötiheys ja -kesto, asetusten tila, muistin ja akun käyttö, lokitiedot jne.).  Koska Samsungilla on palvelimia joka puolella maailmaa, keräämiämme tietoja saatetaan tallentaa asuinmaasi ulkopuolelle ja myös maihin, joissa tietosuojalait eivät ole yhtä kattavia. Hyväksymällä tietojesi luovutuksen hyväksyt samalla myös tämän. (Laitteen tyypistä riippuen tämä voi aiheuttaa ylimääräisiä tiedonsiirtomaksuja.) Kaikki tähän tarkoitukseen kerätyt diagnostiikka- ja käyttötiedot kootaan niin, ettet sinä eikä laitteesi ole tunnistettavissa, ja niitä säilytetään 7 kuukautta tätä analyysia varten. Voit halutessasi kieltäytyä diagnostiikka- ja käyttötietojen luovuttamisesta, eikä se vaikuta laitteesi toimintaan tai käyttöön millään tavalla. Voit halutessasi perua hyväksyntäsi milloin tahansa laitteesi asetuksista. Napauttamalla alla olevaa ”OK”-painiketta hyväksyt (i) automaattisen diagnostiikka- ja käyttötietojen siirtämisen ja sen, että (ii) Samsung kerää, käyttää, tallentaa, jakaa ja julkaisee laitteesi diagnostiikka- ja käyttötietoja yllä määriteltyjä tarkoituksia varten.