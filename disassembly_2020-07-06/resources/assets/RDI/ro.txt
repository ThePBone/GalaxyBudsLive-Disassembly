ACORD PENTRU FURNIZAREA DATELOR DE DIAGNOSTICARE ȘI DE UTILIZARE

Samsung Electronics Co., Ltd. și filialele sale („Samsung”) au nevoie de ajutorul dvs. pentru îmbunătățirea calității și a performanței produselor și serviciilor sale. Dispozitivul dvs. include software de diagnosticare care, cu acordul dvs., poate colecta în mod automat date de diagnosticare și de utilizare de pe dispozitiv. Software-ul de diagnosticare poate trimite aceste date la Samsung pentru analiză statistică, în scopul de a îmbunătăți calitatea produselor și a serviciilor, rezolva problemele de securitate și de a monitoriza și soluționa închiderile neașteptate sau erorile de sistem. Întrucât aceste probleme pot fi provocate de modul în care utilizați dispozitivul și aplicațiile (preîncărcate și descărcate) pe dispozitivul dvs., Datele de diagnosticare și de utilizare colectate de Samsung pot include informații referitoare la modul în care utilizați dispozitivul (inclusiv starea conexiunii, starea de încărcare, starea setărilor (precum setările afișajului și de alimentare) numele modelului de dispozitiv și numărul versiunii, codul de vânzare, adresa IP, etc.) și de modul în care utilizați aplicațiile (inclusiv frecvența și durata de utilizare, starea setărilor, utilizarea memoriei și a bateriei, datele jurnalelor, etc.).  Deoarece Samsung are servere în toată lumea, este posibil ca datele pe care le colectăm să fie stocate în afara țării dvs. de reședință, inclusiv în țări în care legile privind protecția datelor pot fi mai puțin cuprinzătoare. Fiind de acord cu furnizarea acestor date, vă dați și acordul expres cu privire la acest lucru. (În funcție de tipul de dispozitiv, se pot aplica tarife pentru traficul suplimentar.) Toate datele de diagnosticare și de utilizare colectate în acest scop vor fi cumulate într-un mod care nu vă identifică personal sau care nu vă identifică dispozitivul și sunt păstrate pentru această analiză timp de 7 luni. Puteți alege să nu ne furnizați date de diagnosticare și de utilizare, iar această decizie nu va avea niciun fel de impact asupra funcționalității sau funcționării dispozitivului. Puteți alege să vă retrageți acordul în orice moment, din Setările dispozitivului. Atingând butonul „Da” de mai jos, vă dați acordul cu privire la (i) transmiterea automată a datelor de diagnosticare și de utilizare și la (ii) colectarea, utilizarea, stocarea, partajarea și divulgarea de către Samsung a datelor de diagnosticare și de utilizare de pe dispozitivul dvs., în scopurile menționate mai sus.