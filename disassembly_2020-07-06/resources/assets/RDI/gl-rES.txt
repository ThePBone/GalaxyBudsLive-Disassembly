CONSENTIMENTO PARA FORNECER DATOS DE DIAGNÓSTICO E USO

Samsung Electronics Co., Ltd. e os seus afiliados (“Samsung”) agradeceríanlle a súa axuda para mellorar a calidade e o rendemento dos seus produtos e servizos. O seu dispositivo inclúe software de diagnóstico que podería, co seu consentimento, recompilar automaticamente datos de diagnóstico e uso do seu dispositivo. Este software de diagnóstico pode enviar estes datos a Samsung para a realización de análises estatísticas destinadas a mellorar a calidade do produto e o servizo, resolver calquera problema de seguridade e levar a cabo o seguimento e a corrección de apagados fortuítos ou erros do sistema. Dado que estes problemas poden deberse ao xeito no que usa o seu dispositivo e aplicacións (tanto descargadas como precargadas) no seu dispositivo, os datos de uso e diagnóstico recollidos por Samsung poden incluír información sobre como emprega o dispositivo (incluído o estado de conexión, o estado da carga, o estado dos axustes [como os axustes de alimentación e de pantalla], o nome do modelo de dispositivo e o número de compilación, o código de ventas, o enderezo IP, etc.), así como información sobre como utiliza as súas aplicacións (incluída a frecuencia e a duración de uso, o estado dos axustes, o uso da memoria e a batería, os datos de rexistro, etc.).  Dado que Samsung ten servidores localizados en todo o mundo, é posible que os datos recompilados se almacenen fóra do país de residencia do usuario, incluso en países nos que as leis de protección de datos poden ser menos restrictivas. Ao aceptar o fornecemento destes datos, vostede dá o seu consentimento expreso a isto. (Segundo o modelo do seu dispositivo, poden aplicarse custas adicionais por datos.) Todos os datos de uso e diagnóstico recollidos con este fin gardaranse de xeito que non identifiquen persoalmente nin a vostede nin ao seu dispositivo, e conservaranse para esta análise durante 7 meses. No caso de que escolla non fornecernos os seus datos de diagnóstico e uso, esa decisión non repercutirá no funcionamento ou rendemento do seu dispositivo. Pode elixir retirar o seu consentimento en calquera momento, mediante os axustes do seu dispositivo. Tocando no botón “Aceptar” que se amosa máis abaixo, acepta (i) a transmisión automática de datos de diagnóstico e uso, e (ii) a recollida, o uso, o almacenamento, o uso compartido e a divulgación por parte de Samsung dos datos de diagnóstico e uso do seu dispositivo para os cometidos expostos previamente.