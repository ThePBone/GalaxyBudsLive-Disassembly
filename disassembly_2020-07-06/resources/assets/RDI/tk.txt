ANYKLAÝYŞ WE ULANYŞ MAGLUMATYNY BERMÄGE RAZYLYK

Samsung Electronics Co., Ltd. we onuň degişli kompaniýalary (“Samsung”) önümleriň we hyzmatlaryň hilini hem-de netijeliligini gowulandyrmak üçin sizden kömek almak isleýär. Enjamyňyzda siziň razylygyňyz esasynda enjamyňyz barada anyklaýyş we ulanyş maglumatyny awtomatik ýygnap biljek programma bar. Anyklaýyş programmasy bu maglumaty önümiň we hyzmatyň hilini gowulandyrmak, islendik howpsuzlyk meselelerini çözmek, şeýle hem, garaşylmadyk ýapylmalary hem-de ulgam ýalňyşlyklaryny yzarlap çözmek maksady bilen statistiki seljeriş üçin Samsung-a iberip biler. Bu problemalaryň siziň enjamyňyzy we ondaky (gurnalgy we göçürilip alnan) goýmalary ulanyşyňyz sebäpli ýüze çykýan bolmagy mümkin, şol sebäpli-de, Samsung-yň şu aşakdaky anyklaýyş we ulanyş maglumatlaryny ýygnap biler: enjamyňyzy ulanyşyňyz (şol sanda birikme ýagdaýy, zarýad beriş ýagdaýy, sazlama ýagdaýy (mes. displeý we güýç sazlamalary), enjam modeliniň ady we gurnaw belgisi, satyş kody, IP salgysy we ş.m.) we goýmalary ulanyşyňyz (şol sanda ulanyş ýygylygy we dowamlylygy, sazlama ýagdaýy, ýat we batareýa ulanylyşy, žurnal maglumaty we ş.m.).  Samsung-yň dünýäniň dürli ýerlerinde serwerleri barlygy sebäpli, ýygnaýan maglumatymyz siziň ýaşaýan ýurduňyzdan başga ýurtda, şol sanda maglumaty goramak kanunlarynyň deň derejede hemmetaraplaýyn däl ýurtlarynda saklanylmagy mümkin. Şu maglumaty bize bermäge ylalaşyp, siz şu barada açyk razylyk bildirýärsiňiz. (Enjamyňyzyň görnüşine baglylykda, goşmaça tölegler bolup biler). Şu maksat bilen ýygnalýan ähli anyklaýyş we ulanyş maglumaty siziň kimdigiňizi we şahsyýetiňizi görkezmez ýaly görnüşde jemlener, we şu seljeriş üçin 7 aýlap saklanylar. Siz anyklaýyş we ulanyş maglumatyny bermezligi saýlap bilersiňiz we şeýle etmek enjamyňyzyň funksiýalaryna ýa-da işleýşine hiç hili täsir etmez. Öz razylygyňyzy islendik wagt enjamyňyzdaky Sazlamalar arkaly yzyna alyp bilersiňiz. Aşakdaky “OK” düwmesine basmak bilen, siz şunlukda (i) anyklaýyş we ulanyş maglumatynyň awtomatik geçirilmegine we (ii) ýokarda agzalan maksatlar üçin enjamyňyzdan anyklaýyş we ulanyş maglumatynyň Samsung tarapyndan ýygnalmagyna, ulanylmagyna, saklanylmagyna, paýlaşylmagyna we paş edilmegine razylyk berýärsiňiz.