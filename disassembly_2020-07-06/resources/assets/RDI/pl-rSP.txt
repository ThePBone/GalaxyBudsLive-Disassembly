ZGODA NA DOSTARCZANIE DANYCH DIAGNOSTYCZNYCH ORAZ DANYCH DOTYCZĄCYCH UŻYTKOWANIA

Firma Samsung Electronics Co., Ltd. oraz jej jednostki zależne („Samsung”) zgłaszają się z prośbą o pomoc w poprawianiu jakości i wydajności swoich produktów i usług. Państwa urządzenie zawiera oprogramowanie diagnostyczne, które, za Państwa zgodą, może automatycznie zbierać dane diagnostyczne oraz dane dotyczące użytkowania urządzenia. Oprogramowanie diagnostyczne może przesyłać te dane do firmy Samsung w celu wykonania analiz statystycznych mających umożliwić poprawę jakości produktu i usług, rozwiązanie kwestii bezpieczeństwa oraz śledzenie i naprawę nieoczekiwanych wyłączeń urządzenia i błędów systemowych. Ponieważ problemy mogą wynikać ze sposobu użytkowania urządzenia i aplikacji w urządzeniu (zarówno wstępnie załadowanych, jak i pobranych), dane diagnostyczne oraz dane dotyczące użytkowania urządzenia zbierane przez firmę Samsung mogą obejmować informacje na temat sposobu korzystania z urządzenia (w tym także stan połączeń, stan naładowania, stan ustawień (takich jak ustawienia wyświetlacza lub zasilania), nazwę modelu urządzenia i numer kompilacji, kod CSC, adres IP itp.) oraz informacje na temat sposobu korzystania z aplikacji (włączając w to częstotliwość i czas korzystania z aplikacji, stan ustawień, wykorzystanie pamięci i akumulatora, dane dziennika itp.).  W związku z tym, że serwery firmy Samsung zlokalizowane są na całym świecie, zbierane informacje mogą być przechowywane poza granicami Państwa kraju zamieszkania, wliczając w to kraje, w których prawa dotyczące ochrony danych mogą nie być tak wyczerpujące. Wyrażenie zgody na udostępnienie danych firmie Samsung jest równoznaczne z przystaniem na powyższy warunek. (W zależności od typu urządzenia mogą mieć zastosowanie dodatkowe opłaty za transmisję danych). Wszelkie gromadzone w tym celu dane diagnostyczne oraz dane dotyczące użytkowania urządzenia są zbierane w sposób, który nie umożliwia identyfikacji osoby użytkownika ani używanego urządzenia oraz przechowywane w celu przeprowadzenia analizy przez okres 7 miesięcy. Istnieje możliwość odmowy udostępnienia danych diagnostycznych oraz danych dotyczących używania, która nie wpłynie w żaden sposób na funkcjonalność ani pracę urządzenia. Użytkownik może cofnąć zgodę w dowolnym momencie za pomocą Ustawień urządzenia. Wybierając znajdującą się poniżej opcję „OK”, Użytkownik wyraża zgodę (i) na automatyczne przesyłanie danych diagnostycznych i danych dotyczących używania, a także (ii) na zbieranie, wykorzystywanie, przechowywanie, udostępnianie i ujawnianie przez Samsung do wymienionych wyżej celów danych diagnostycznych i danych dotyczących używania urządzenia Użytkownika.