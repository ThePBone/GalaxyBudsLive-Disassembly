การยินยอมในการให้ข้อมูลการใช้งานและการวินิจฉัย

Samsung Electronics Co., Ltd. และบริษัทในเครือ (“Samsung”) ประสงค์จะให้คุณช่วยเหลือในการปรับปรุงคุณภาพและประสิทธิภาพของบริการและผลิตภัณฑ์ อุปกรณ์ของคุณมีซอฟต์แวร์การวินิจฉัยที่อาจจะรวบรวมข้อมูลการใช้งานและการวินิจฉัยจากอุปกรณ์ของคุณโดยอัตโนมัติ ทั้งนี้หากคุณยินยอม ซอฟต์แวร์การวินิจฉัยอาจส่งข้อมูลนี้ให้ Samsung สำหรับใช้ในการวิเคราะห์เชิงสถิติ เพื่อวัตถุประสงค์ในการปรับปรุงคุณภาพของผลิตภัณฑ์และบริการ แก้ปัญหาด้านความปลอดภัยและติดตามและแก้ไขการปิดลงหรือข้อผิดพลาดของระบบที่เกิดขึ้นโดยไม่คาดคิด เนื่องจากปัญหาเหล่านี้อาจเกิดจากวิธีที่คุณใช้งานอุปกรณ์และแอพพลิเคชั่น (ทั้งที่โหลดมาก่อนหน้านี้และที่ดาวน์โหลดไว้) ในอุปกรณ์ของคุณ ข้อมูลการใช้งานและการวินิจฉัยที่รวบรวมโดย Samsung อาจมีข้อมูลเกี่ยวกับการใช้งานอุปกรณ์ของคุณ (เช่น สถานะการเชื่อมต่อ สถานะการชาร์จ สถานะการตั้งค่า (เช่น การตั้งค่าจอแสดงผลและพลังงาน) ชื่อรุ่นอุปกรณ์และ Build Number, รหัสการขาย, IP แอดเดรส เป็นต้น) รวมไปถึงการใช้งานแอพพลิเคชั่นของคุณ (เช่น ความถี่และระยะเวลาในการใช้งาน สถานะการตั้งค่า การใช้งานหน่วยความจำและแบตเตอรี่ ข้อมูลการบันทึก เป็นต้น)  เนื่องจาก Samsung มีเซิร์ฟเวอร์อยู่ทั่วโลก ข้อมูลที่เรารวบรวมอาจถูกจัดเก็บอยู่นอกประเทศที่คุณอยู่อาศัย ซึ่งรวมถึงประเทศต่างๆ ที่กฎหมายการปกป้องข้อมูลอาจไม่ครอบคลุม ด้วยการยินยอมให้ข้อมูลนี้แก่เรา ถือว่าคุณให้ความยินยอมอย่างชัดแจ้งกับสิ่งต่อไปนี้ (อาจมีค่าใช้จ่ายในการถ่ายโอนข้อมูลเพิ่มเติมขึ้นอยู่กับประเภทอุปกรณ์ของคุณ) ข้อมูลการใช้งานและการวินิจฉัยทั้งหมดที่รวบรวมเพื่อวัตถุประสงค์นี้จะถูกเก็บรวบรวมในลักษณะที่จะไม่ระบุถึงตัวคุณหรืออุปกรณ์ของคุณโดยเก็บรวบรวมไว้เป็นเวลา 7 เดือนสำหรับการวิเคราะห์ คุณสามารถเลือกที่จะไม่ให้ข้อมูลการใช้งานและการวินิจฉัยแก่เราได้ และการเลือกตัดสินใจเช่นนี้จะไม่มีผลกระทบต่อฟังก์ชั่นการใช้งาน หรือการทำงานของอุปกรณ์ของคุณในทุกกรณี คุณสามารถเลือกที่จะถอนการยินยอมเมื่อใดก็ได้ ผ่านทางการตั้งค่าบนอุปกรณ์ของคุณ ด้วยการแตะปุ่ม “ตกลง” ด้านล่าง หมายถึงคุณยอมรับ (i) การส่งข้อมูลการใช้งานและการวินิจฉัยโดยอัตโนมัติ (ii) การรวบรวม การใช้ การจัดเก็บ การแชร์ และการเปิดเผยโดย Samsung ซึ่งข้อมูลการใช้งานและการวินิจฉัยจากอุปกรณ์ของคุณสำหรับวัตถุประสงค์ตามที่กล่าวไว้ข้างต้น