ДИАГНОСТИКАЛЫҚ ЖӘНЕ ҚОЛДАНЫС ТУРАЛЫ ДЕРЕКТЕР БЕРУГЕ КЕЛІСУ

Samsung Electronics Co., Ltd. және оның үлескер компаниялары (“Samsung”) өздері ұсынатын өнімдер мен қызметтердің сапасын жақсарту мақсатында сіздің көмегіңізді қажет етеді. Сіздің құрылғыңызда, егер сіз келіссеңіз, сіздің құрылғыңыз арқылы диагностикалық және сіздің қолданысыңыз туралы деректерді автоматты түрде жинай алатын диагностикалық бағдарлама орнатылған. Диагностикалық бағдарлама бұл деректерді Samsung компаниясына өнім мен қызмет көрсету сапасын арттыру, қауіпсіздік мәселелерін шешу және құрылғының күтпеген жерден өшу жағдайлары немесе жүйе қателіктерін жөндеу үшін қолданылатын санақтық сараптама мақсатында жіберуі мүмкін. Бұл мәселелер сіздің құрылғы мен қолданбаларды (алдын ала жүктелген және кейін жүктелген) пайдалану жолыңызға қарай пайда болуы мүмкін болғандықтан, Samsung жинайтын диагностикалық және қолдану туралы деректер құрылғыны қолдану (байланыс күйі, зарядтау күйі, параметрлер күйі (дисплей мен қуат күйі сияқты), құрылғы үлгісінің атауы мен құру нөмірі, сату коды, IP мекенжайы, т.б.) және қолданбаларды пайдалану (қолданыс жиілігі мен ұзақтығы, параметрлер күйі, жад және батарея қолдану, кіру жазбасы, т.б) сияқты ақпаратты қамтуы мүмкін.  Samsung компаниясының әлем бойынша бірнеше сервері бар болғандықтан, біз жинаған ақпарат сіздің еліңізден немесе сіз тұратын елден тыс сақталуы мүмкін және кейбір елдердің деректерді қорғау заңдары жан-жақты қамтылмағанын ескеріңіз. Бізге аталған деректерді беруге келісім беру арқылы сіз бұл шартты да қабылдайсыз. (Құралдың түріне қарай, қосымша деректер төлемі қолданылуы мүмкін). Бұл мақсат үшін жиналған барлық диагностикалық және қолдану туралы деректер қолданылғанда сіздің тұлғаңыз немесе сіздің құралыңыз анықталмайды және осы сараптама үшін 7 ай сақталады. Диагностикалық және қолданыс туралы деректерді бізге бермеуіңізге болады және сіздің ондай шешіміңіз сіздің құрылғыңыздың фунциялары мен жалпы жұмысына ешқандай жолмен әсер етпейді. Келісімнен құрылғыңыздың Параметрлер бөлімі арқылы кез келген уақытта бас тартуыңызға болады. Төмендегі “OK” түймесін түрту арқылы сіз (i) диагностикалық және қолданыс туралы деректерді автоматты түрде жіберуге және (ii) Samsung компаниясының сіздің құрылғыңыз арқылы жоғарыда аталған мақсаттар үшін диагностикалық және қолданыс туралы деректерді жинауына, қолдануына, сақтауына, бөлісуіне және жариялауына келісіміңізді бересіз.