ಡಯಾಗ್ನಾಸ್ಟಿಕ್ ಮತ್ತು ಬಳಕೆಯ ಮಾಹಿತಿಯನ್ನು ಒದಗಿಸಲು ಸಮ್ಮತಿ

Samsung Electronics Co., Ltd. ಮತ್ತು ಅದರ ಅಂಗಸಂಸ್ಥೆಗಳು (“Samsung”) ತಮ್ಮ ಉತ್ಪನ್ನಗಳು ಮತ್ತು ಸೇವೆಗಳ ಗುಣಮಟ್ಟ ಹಾಗೂ ಕಾರ್ಯಕ್ಷಮತೆಯನ್ನು ಸುಧಾರಿಸುವುದಕ್ಕಾಗಿ ನಿಮ್ಮ ಸಹಾಯವನ್ನು ಬಯಸುತ್ತವೆ. ನಿಮ್ಮ ಸಾಧನವು ಡಯಾಗ್ನಾಸ್ಟಿಕ್ ಸಾಫ್ಟ್‌ವೇರ್ ಅನ್ನು ಒಳಗೊಂಡಿರಬಹುದು ಮತ್ತು ಅದು ನಿಮ್ಮ ಸಮ್ಮತಿಯೊಂದಿಗೆ ನಿಮ್ಮ ಸಾಧನದಿಂದ ಡಯಾಗ್ನಾಸ್ಟಿಕ್ ಮತ್ತು ಬಳಕೆಯ ಮಾಹಿತಿಯನ್ನು ಸ್ವಯಂಚಾಲಿತವಾಗಿ ಸಂಗ್ರಹಿಸಬಹುದು. ಉತ್ಪನ್ನ ಮತ್ತು ಸೇವೆಯ ಗುಣಮಟ್ಟವನ್ನು ಸುಧಾರಿಸಲು, ಯಾವುದೇ ಸುರಕ್ಷತಾ ಸಮಸ್ಯೆಗಳನ್ನು ಬಗೆಹರಿಸಲು ಮತ್ತು ಅನಿರೀಕ್ಷಿತ ಸ್ಥಗಿತಗಳು ಅಥವಾ ಸಿಸ್ಟಂ ದೋಷಗಳ ಮೇಲೆ ನಿಗಾವಹಿಸಲು ಹಾಗೂ ಅವುಗಳನ್ನು ಸರಿಪಡಿಸಲು, ಡಯಾಗ್ನಾಸ್ಟಿಕ್ ಸಾಫ್ಟ್‌ವೇರ್ ಈ ಮಾಹಿತಿಯನ್ನು ಅಂಕಿಅಂಶಗಳ ವಿಶ್ಲೇಷಣೆಗೆಂದು Samsungಗೆ ಕಳುಹಿಸಬಹುದು. ನಿಮ್ಮ ಸಾಧನವನ್ನು ಮತ್ತು ನಿಮ್ಮ ಸಾಧನದಲ್ಲಿ ಸ್ಥಾಪಿಸಲಾಗಿರುವ ಅನ್ವಯಿಸುವಿಕೆಗಳನ್ನು (ಪೂರ್ವಲೋಡ್ ಆಗಿರುವ ಮತ್ತು ಡೌನ್‌ಲೋಡ್ ಮಾಡಿರುವ ಅನ್ವಯಿಸುವಿಕೆಗಳು) ನೀವು ಬಳಸುವ ರೀತಿಯಿಂದಲೇ ಈ ಸಮಸ್ಯೆಗಳು ಉದ್ಭವವಾಗಿರುವ ಕಾರಣ, Samsung ಸಂಗ್ರಹಿಸಿಕೊಂಡಿರುವ ಡಯಾಗ್ನಾಸ್ಟಿಕ್ ಮತ್ತು ಬಳಕೆಯ ಡೇಟಾದಲ್ಲಿ, ನೀವು ನಿಮ್ಮ ಸಾಧನವನ್ನು ಹೇಗೆ ಬಳಸುತ್ತೀರಿ ಎಂಬ ಮಾಹಿತಿ (ಸಂಪರ್ಕ ಸ್ಥಿತಿ, ಚಾರ್ಜಿಂಗ್ ಸ್ಥಿತಿ, ಸಂಯೋಜನೆ ಸ್ಥಿತಿ (ಅಂದರೆ ಪ್ರದರ್ಶನ ಮತ್ತು ಪವರ್ ಸಂಯೋಜನೆಗಳು), ಸಾಧನದ ಮಾಡೆಲ್ ಹೆಸರು ಮತ್ತು ಆವೃತ್ತಿ ಸಂಖ್ಯೆ, ಮಾರಾಟದ ಕೋಡ್, IP ವಿಳಾಸ, ಇತ್ಯಾದಿಗಳು ಸೇರಿದಂತೆ) ಮತ್ತು ನೀವು ನಿಮ್ಮ ಅನ್ವಯಿಸುವಿಕೆಗಳನ್ನು ಹೇಗೆ ಬಳಸುತ್ತೀರಿ ಎಂಬ ಮಾಹಿತಿ (ಬಳಕೆಯ ಆವರ್ತನೆ ಮತ್ತು ಕಾಲಾವಧಿ, ಸಂಯೋಜನೆ ಸ್ಥಿತಿ, ಸ್ಮರಣೆ ಹಾಗೂ ಬ್ಯಾಟರಿ ಬಳಕೆ, ಲಾಗ್ ಮಾಹಿತಿ, ಇತ್ಯಾದಿಗಳೂ ಸೇರಿದಂತೆ) ಒಳಗೊಂಡಿರಬಹುದು.  Samsung ಜಗತ್ತಿನಾದ್ಯಂತ ತನ್ನ ಸರ್ವರ್‌ಗಳನ್ನು ಹೊಂದಿರುವ ಕಾರಣ, ನಾವು ಸಂಗ್ರಹಿಸುವ ಮಾಹಿತಿಯನ್ನು ನಿಮ್ಮ ಸ್ವಂತ ದೇಶದಿಂದ ಹೊರಗೆ ಸಂಗ್ರಹಿಸಿಡಬಹುದು, ಅಂದರೆ ಮಾಹಿತಿ ಸಂರಕ್ಷಣೆ ಕಾನೂನುಗಳು ಪರಿಪೂರ್ಣವಾಗಿ ಜಾರಿಗೊಳ್ಳದಿರುವ ದೇಶಗಳಲ್ಲೂ ಸಂಗ್ರಹಿಸಿಡಬಹುದು. ಈ ಮಾಹಿತಿಯನ್ನು ನಮಗೆ ಒದಗಿಸಲು ನೀವು ಒಪ್ಪಿಕೊಳ್ಳುವ ಮೂಲಕ, ನೀವು ಇದಕ್ಕೆ ಸ್ಪಷ್ಟವಾಗಿ ಸಮ್ಮತಿ ಸೂಚಿಸುತ್ತೀರಿ. (ನಿಮ್ಮ ಸಾಧನದ ಪ್ರಕಾರವನ್ನು ಆಧರಿಸಿ, ಹೆಚ್ಚುವರಿ ಶುಲ್ಕಗಳನ್ನು ವಿಧಿಸಬಹುದು.) ಈ ಉದ್ದೇಶಕ್ಕಾಗಿ ಸಂಗ್ರಹಿಸಿಕೊಂಡಿರುವ ಎಲ್ಲಾ ಡಯಾಗ್ನಾಸ್ಟಿಕ್ ಮತ್ತು ಬಳಕೆಯ ಡೇಟಾವನ್ನು ನಿಮ್ಮನ್ನು ಅಥವಾ ನಿಮ್ಮ ಸಾಧನವನ್ನು ವೈಯಕ್ತಿಕವಾಗಿ ಗುರುತಿಸದಂತೆ ಸಂಗ್ರಹಿಸಿರಲಾಗುತ್ತದೆ ಮತ್ತು ಈ ವಿಶ್ಲೇಷಣೆಗಾಗಿ ಸುಮಾರು 7 ತಿಂಗಳವರಗೆ ತಮ್ಮಲ್ಲಿಯೇ ಉಳಿಸಿಕೊಳ್ಳಲಾಗುತ್ತದೆ. ನೀವು ಡಯಾಗ್ನಾಸ್ಟಿಕ್ ಮತ್ತು ಬಳಕೆಯ ಮಾಹಿತಿಯನ್ನು ನಮಗೆ ಒದಗಿಸದೇ ಇರುವಂತೆ ನಿರ್ಧಾರ ತೆಗೆದುಕೊಳ್ಳಬಹುದು ಮತ್ತು ಅಂತಹ ನಿರ್ಧಾರಗಳಿಂದಾಗಿ ನಿಮ್ಮ ಸಾಧನದ ಕಾರ್ಯವಿಧಾನ ಅಥವಾ ಕಾರ್ಯಾಚರಣೆಯ ಮೇಲೆ ಯಾವುದೇ ರೀತಿಯಲ್ಲೂ ಪರಿಣಾಮ ಬೀರುವುದಿಲ್ಲ. ನೀವು ಯಾವುದೇ ಸಮಯದಲ್ಲಿ ನಿಮ್ಮ ಸಾಧನಲ್ಲಿನ ಸಂಯೋಜನೆಗಳ ಮೂಲಕ ನಿಮ್ಮ ಸಮ್ಮತಿಯನ್ನು ಹಿಂಪಡೆದುಕೊಳ್ಳಲು ನಿರ್ಧರಿಸಬಹುದು. ಕೆಳಗಿರುವ “ಓಕೆ” ಬಟನ್ ತಟ್ಟುವ ಮೂಲಕ, ನೀವು ಈ ನಿಯಮಗಳನ್ನು ಒಪ್ಪಿಕೊಳ್ಳುತ್ತೀರಿ (i) ಡಯಾಗ್ನಾಸ್ಟಿಕ್ ಮತ್ತು ಬಳಕೆಯ ಮಾಹಿತಿಯನ್ನು ಸ್ವಯಂಚಾಲಿತವಾಗಿ ವರ್ಗಾಯಿಸಲು ಮತ್ತು (ii) ಮೇಲೆ ತಿಳಿಸಿರುವ ಉದ್ದೇಶಗಳಿಗಾಗಿ ನಿಮ್ಮ ಸಾಧನದಿಂದ ಪಡೆದುಕೊಂಡಿರುವ ಡಯಾಗ್ನಾಸ್ಟಿಕ್ ಮತ್ತು ಬಳಕೆಯ ಮಾಹಿತಿಯನ್ನು ಸ್ಯಾಮ್‌ಸಂಗ್ ತನ್ನಲ್ಲೇ ಸಂಗ್ರಹಿಸಲು, ಬಳಸಲು, ಶೇಖರಿಸಲು, ಹಂಚಿಕೊಳ್ಳಲು ಮತ್ತು ಬಹಿರಂಗಪಡಿಸಲು.