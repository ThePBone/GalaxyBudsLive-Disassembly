PIEKRIŠANA SNIEGT DIAGNOSTIKAS UN LIETOJUMA DATUS

Samsung Electronics Co., Ltd. un tā filiāles (“Samsung”) vēlētos saņemt jūsu palīdzību, lai uzlabotu savu produktu un pakalpojumu kvalitāti un veiktspēju. Jūsu ierīcē ir diagnostikas programmatūra, kas var automātiski apkopot ierīces diagnostikas un lietojuma datus, ja jūs tam piekrītat. Diagnostikas programmatūra šos datus var nosūtīt uz uzņēmumu Samsung, lai veiktu statistisko analīzi ar nolūku uzlabot produktu un pakalpojumu kvalitāti, kā arī izsekotu un risinātu ar neparedzētu izslēgšanos un sistēmas kļūdām saistītus jautājumus. Tā kā šo problēmu cēlonis var būt veids, kādā izmantojat savu ierīci un ierīces lietotnes (gan iepriekš ielādētās, gan lejupielādētās), uzņēmuma Samsung apkopotie diagnostikas un lietojuma dati var ietvert informāciju par ierīces izmantošanas veidu (tostarp dati par savienojuma statusu, uzlādes statusu, iestatījumu statusu (displeja un jaudas iestatījumi), ierīces modeļa nosaukumu un kompilācijas numuru, pārdošanas kodu, IP adresi, utt.) un lietotņu izmantošanas veidu (tostarp dati par izmantošanas biežumu un ilgumu, iestatījumu statusu, atmiņu un baterijas lietojumu, žurnāla dati, utt.).  Tā kā Samsung serveri ir izvietoti visā pasaulē, apkopotie dati var tikt glabāti ārpus jūsu dzīvesvietas valsts, tostarp valstīs, kur datu aizsardzības tiesību akti var nebūt tik vispusīgi kā jūsu valstī. Piekrītot sniegt mums šos datus, jūs skaidri izsakāt savu piekrišanu arī tam. (Atkarībā no ierīces veida var tikt piemērota papildu maksa par datu lietojumu.) Visi šim nolūkam apkopotie diagnostikas un lietojuma dati tiks apkopoti veidā, ar kuru jūs vai jūsu ierīce netiek identificēta, un tiks uzglabāti analīzes veikšanai 7 mēnešus. Jūs varat izvēlēties nesniegt mums diagnostikas un lietojuma datus, un šāds lēmums nekādā veidā neietekmēs jūsu ierīces funkcionalitāti un darbību. Jūs varat izvēlēties jebkurā laikā atsaukt savu piekrišanu, savā ierīcē atverot sadaļu Iestatījumi. Pieskaroties pogai “Labi” tālāk, jūs ar to piekrītat, ka (i) diagnostikas un lietojuma dati tiks automātiski pārsūtīti un (ii) uzņēmums Samsung apkopos, izmantos, glabās, kopīgos un atklās šos ierīces diagnostikas un lietojuma datus ar iepriekš izklāstīto nolūku.