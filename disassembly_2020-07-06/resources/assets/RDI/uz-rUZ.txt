TASHXIS MA’LUMOTLARI VA FOYDALANISH HAQIDAGI MA’LUMOTLARNI TAQDIM ETISHGA ROZILIK

Siz Samsung Electronics Co., Ltd. va uning sho‘ba kompaniyalariga “Samsung” mahsulot va xizmatlarining sifati va samaradorligini oshirishda yordam berishingiz mumkin. Qurilmangizga tashxis dasturiy ta’minoti o‘rnatilgan bo‘lib, u Sizning roziligingiz bilan qurilmangizdagi tashxis ma’lumotlari va foydalanish haqidagi ma’lumotlarni avtomatik ravishda to‘plashi mumkin. Tashxis dasturiy ta’minoti ushbu ma’lumotlarni Samsung kompaniyasiga statistik tahlil uchun yuborishi mumkin, bundan maqsad mahsulot va xizmat sifatini oshirish hamda kutilmaganda o‘chib qolish holatlarining sabablari yoki tizim xatoliklarini topib, ularni bartaraf etishdir. Bu muammolar qurilmangiz va undagi ilovalardan (avvaldan o‘rnatilgan va keyin yuklab olingan) qay tarzda foydalanishingiz oqibatida yuzaga kelishi mumkin, Samsung tomonidan to‘plangan tashxis ma’lumotlari va foydalanish haqidagi ma’lumotlarga quyidagilar kiradi: qurilmadan foydalanish haqidagi yoki tarmoq operatorlari haqidagi ma’lumot (jumladan, aloqa holati, batareya quvvati va sozlamalar holati, masalan, ekran va quvvat sozlamalari va h.k.), ilovalardan foydalanish haqidagi ma’lumotlar (jumladan, ishlatish oralig‘i va davomiyligi, sozlamalar holati, xotira va batareyadan foydalanish, jurnal qaydlari, agar qurilmangizda “Joylashuv” funksiyasi faollashtirilgan bo‘lsa – joylashuv haqidagi ma’lumotlar, tegishli bazaviy stansiyalari haqida ma’lumot va h.k).  Samsung kompaniyasining serverlari dunyo bo‘ylab tarqalganligi tufayli, biz to‘playdigan ma’lumotlar Siz yashaydigan mamlakatdan tashqarida saqlanishi mumkin, bu mamlakatda ma’lumotlarni himoyalashga oid qonunlar keng qamrovli bo‘lmasligi ham mumkin. Bizga ushbu ma’lumotlarni taqdim etish orqali Siz ushbu shartlarga rozi ekanligingizni ochiq ifodalaysiz. (Qurilmangiz turiga qarab, qo‘shimcha haq olinishi ham mumkin.) Shu maqsadlarda to‘planadigan barcha tashxis ma’lumotlari va foydalanish haqidagi ma’lumotlar shaxsingizni yoki qurilmangizni aniqlash uchun ishlatilmaydi hamda ular tahlil uchun kerak bo‘lgan muddatgacha saqlanadi. Siz tashxis ma’lumotlari va foydalanish haqidagi ma’lumotlarni taqdim etishdan voz kechishingiz mumkin, bu qaror qurilmangizning xususiyatlari yoki samaradorligiga hech qanday ta’sir ko‘rsatmaydi. Siz ushbu dasturiy ta’minotni istalgan vaqtda qurilmaning “Parametrlar” bo‘limidan o‘chirib qo‘yishingiz mumkin. “OK” tugmasini bosish orqali siz quyidagilarga rozi bo‘lasiz: (i) tashxis ma’lumotlari va foydalanish haqidagi ma’lumotlar avtomatik yuboriladi; (ii) Samsung yuqorida ko‘rsatilgan maqsadlarda qurilmangizdan olingan tashxis ma’lumotlari va foydalanish haqidagi ma’lumotlarni to‘plashi, foydalanashi, saqlashi, uzatishi va oshkor qilishi mumkin.