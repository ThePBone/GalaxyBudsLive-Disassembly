SÚHLAS S POSKYTOVANÍM DIAGNOSTICKÝCH ÚDAJOV A ÚDAJOV O POUŽÍVANÍ

Spoločnosť Samsung Electronics Co., Ltd. a jej sesterské spoločnosti („Samsung“) potrebujú vašu pomoc pri zlepšovaní kvality a výkonu svojich produktov a služieb. Vaše zariadenie obsahuje diagnostický softvér, ktorý môže s vaším súhlasom automaticky zhromažďovať diagnostické údaje a údaje o používaní vášho zariadenia. Diagnostický softvér môže tieto údaje odosielať spoločnosti Samsung na štatistickú analýzu s cieľom zlepšiť kvalitu produktov a služieb, riešiť bezpečnostné problémy a zaznamenávať a riešiť neočakávané vypnutia či systémové chyby. Keďže tieto problémy môžu byť následkom spôsobu používania vášho zariadenia a aplikácií (predinštalovaných a prevzatých) vo vašom zariadení, diagnostické údaje a údaje o používaní zhromažďované spoločnosťou Samsung môžu obsahovať informácie o spôsobe používania vášho zariadenia (vrátane stavu pripojenia, stavu nabíjania, stavu nastavení, ako sú nastavenia displeja a napájania, názvu modelu zariadenia a čísla zostavy, kódu predaja, adresy IP atď.) a používania vašich aplikácií (vrátane frekvencie a trvania používania, stavu nastavení, využitia pamäte a batérie, údajov protokolu atď.).  Servery spoločnosti Samsung sa nachádzajú na celom svete a preto môžu byť zhromažďované údaje uložené mimo krajiny vášho pobytu vrátane krajín, v ktorých nemusia byť zákony na ochranu údajov také náročné. Ak budete súhlasiť s tým, že nám poskytnete tieto údaje, vyslovíte súhlas s vyššie uvedeným. (V závislosti od typu vášho zariadenia sa môžu účtovať dodatočné poplatky za dáta.) Všetky diagnostické údaje a údaje o používaní zhromažďované na tento účel sa zhromažďujú takým spôsobom, aby nebolo možné osobne identifikovať vás ani vaše zariadenie, pričom sa na účely tejto analýzy uchovávajú po dobu 7 mesiacov. Môžete sa rozhodnúť neposkytovať nám žiadne diagnostické údaje ani údaje o používaní. Toto rozhodnutie žiadnym spôsobom neovplyvní funkčnosť ani prevádzku vášho zariadenia. Svoj súhlas môžete kedykoľvek odvolať prostredníctvom nastavení vo vašom zariadení. Ťuknutím na tlačidlo „OK“ súhlasíte s (i) automatickým prenosom diagnostických údajov a údajov o používaní a (ii) zhromažďovaním, používaním, uchovávaním, zdieľaním a poskytovaním diagnostických údajov a údajov o používaní z vášho zariadenia spoločnosti Samsung na účely uvedené vyššie.