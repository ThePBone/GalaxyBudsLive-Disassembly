PRISTANAK NA PRUŽANJE DIJAGNOSTIČKIH PODATAKA I PODATAKA O UPOTREBI

Tvrtka Samsung Electronics Co., Ltd. i pridružene tvrtke („Samsung”) cijene vašu pomoć u poboljšanju kvalitete i performansi njenih proizvoda i usluga. Vaš uređaj sadrži dijagnostički softver koji uz vaš pristanak automatski prikuplja dijagnostičke podatke i podatke o upotrebi s vašeg uređaja. Dijagnostički softver ove podatke može poslati tvrtki Samsung radi statističke analize koja pomaže u poboljšanju kvalitete proizvoda i usluge te u svrhu praćenja i otklanjanja uzroka neočekivanih isključivanja ili sistemskih pogrešaka. Obzirom da uzrok ovih problema može biti način na koji koristite uređaj i aplikacije na njemu (i prethodno učitane i preuzete), dijagnostički podaci i podaci o upotrebi koje Samsung prikuplja mogu uključivati informacije o načinu na koji koristite uređaj (uključujući status veze, status napunjenosti, postavke (kao što su postavke zaslona i napajanja), naziv modela uređaja i broj međuverzije, šifru prodaje, IP adresu itd.) te informacije o načinu na koji koristite aplikacije (uključujući učestalost i trajanje upotrebe, postavke, korištenje memorije i baterije, podatke zapisnika itd.).  Budući da tvrtka Samsung ima poslužitelje u cijelom svijetu, podaci koje prikupimo možda će se pohraniti izvan vaše države prebivališta, uključujući države u kojima zakoni o zaštiti podataka možda nisu toliko sveobuhvatni. Ako pristanete da prikupljamo ove podatke, izričito pristajete i na navedeno. (Ovisno o vrsti vašeg uređaja, možda će se naplatiti podatkovni promet.) Svi dijagnostički podaci i podaci o upotrebi prikupljeni u ovu svrhu grupirat će se tako da se vas ili vaš uređaj ne može osobno prepoznati te će se za ovu analizu čuvati 7 mjeseci. Možete odlučiti da nam nećete pružati dijagnostičke podatke i podatke o upotrebi te takva odluka ni na koji način neće utjecati na funkcionalnost ili rad uređaja. Svoj pristanak možete u bilo kojem trenutku povući putem Postavki na vašem uređaju. Odabirom gumba „U redu” u nastavku slažete se s (i) automatskim prijenosom dijagnostičkih podataka i podataka o upotrebi, kao i s time da (ii) tvrtka Samsung prikuplja, koristi, pohranjuje, dijeli i otkriva dijagnostičke podatke i podatke o upotrebi s vašeg uređaja u gore navedene svrhe.