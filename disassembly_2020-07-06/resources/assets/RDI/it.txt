CONSENSO ALLA RACCOLTA DEI DATI DI UTILIZZO E DIAGNOSTICA

Samsung Electronics Co., Ltd. e le sue consociate (“Samsung”) desiderano un aiuto al fine di migliorare la qualità e le prestazioni dei prodotti e servizi forniti. Il dispositivo include un software di diagnostica che, previo consenso da parte dell’utente, può raccogliere automaticamente i dati di utilizzo e diagnostica del dispositivo. Tale software può inviare questi dati a Samsung per condurre un’analisi statistica, al fine di migliorare la qualità dei prodotti e servizi forniti, risolvere eventuali problemi di sicurezza, tenere traccia e far fronte a qualsiasi arresto anomalo o errore del sistema. Poiché questi problemi possono essere determinati dalla modalità di utilizzo del dispositivo e delle relative applicazioni (sia precaricate che scaricate), i dati di utilizzo e diagnostica raccolti da Samsung possono includere informazioni sulle modalità di utilizzo del dispositivo (tra cui lo stato della connessione, lo stato della ricarica, lo stato delle impostazioni (ad esempio impostazioni di alimentazione e display), il modello del dispositivo e il numero della build, il codice di vendita, l’indirizzo IP, ecc.) e sulle modalità di utilizzo delle applicazioni (tra cui la frequenza e la durata dell’utilizzo, lo stato delle impostazioni, l’utilizzo della memoria e della batteria, i dati di archivio, ecc.).  Poiché i server Samsung sono dislocati in tutto il mondo, i dati raccolti potrebbero essere archiviati al di fuori del paese di residenza, ad esempio in paesi dove le normative sulla protezione dei dati potrebbero non essere molto rigide. Se si accetta di fornire tali dati, si fornisce un consenso esplicito a tale possibilità. In base al tipo di dispositivo, è possibile che vengano addebbitati costi aggiuntivi per i dati. Tutti i dati di utilizzo e diagnostica raccolti allo scopo summenzionato verranno aggregati in modo da non rendere identificabile l’utente o il dispositivo e verranno mantenuti per 7 mesi, ossia per il tempo necessario all’esecuzione dell’analisi. L’utente può scegliere di non fornire i dati di utilizzo e diagnostica e tale decisione non avrà alcuna ripercussione sul funzionamento del dispositivo. È possibile revocare il consenso in qualsiasi momento andando sulle Impostazioni del dispositivo. Toccando il pulsante “OK” riportato di seguito, l’utente accetta (i) la trasmissione automatica dei dati di utilizzo e diagnostica e (ii) la raccolta, l’utilizzo, l’archiviazione, la condivisione e la comunicazione da parte di Samsung dei dati di utilizzo e diagnostica del dispositivo, al solo scopo ivi illustrato.