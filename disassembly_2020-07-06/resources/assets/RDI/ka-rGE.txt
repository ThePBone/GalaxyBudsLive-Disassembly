თანხმობა მონაცემთა დიაგნოზირებასა და გამოყენებაზე

Samsung Electronics Co., Ltd. კომპანიასა და მის აფილიატებს („Samsung“) სურთ, დაეხმაროთ მისი პროდუქტებისა და სერვისების ხარისხისა და მუშაობის გაუმჯობესებაში. თქვენს მოწყობილობაში არის სადიაგნოზო პროგრამული უზრუნველყოფა, რომელმაც შეიძლება თქვენი ნებართვით ავტომატურად შეაგროვოს სადიაგნოზო და გამოყენების ინფორმაცია თქვენი მოწყობილობიდან. შესაძლოა, სადიაგნოზო პროგრამამ ეს მონაცემები გაუგზავნოს Samsung-ს, სტატისტიკური ანალიზისთვის, პროდუქტისა და მომსახურების გაუმჯობესების, უსაფრთხოების ნებისმიერი პრობლემის მოგვარების, ასევე, თვალის დევნებისა და მოულოდნელი გათიშვების ან სისტემის შეცდომების გამოსწორების მიზნით. რადგან ეს პრობლემები შეიძლება გამოწვეული იყოს იმის გამო, თუ როგორ იყენებთ მოწყობილობასა და მასში არსებულ აპლიკაციებს (როგორც წინასწარ ჩატვირთულს, ასევე, ჩამოტვირთულს), Samsung-ის მიერ შეგროვებული სადიაგნოზო და გამოყენების მონაცემები შეიძლება შეიცავდეს ინფორმაციას თქვენ მიერ მოწყობილობის გამოყენების შესახებ (მათ შორის, კავშირის სტატუსი, დამუხტვის სტატუსი, პარამეტრების სტატუსი (მათ შორის, ეკრანისა და ელკვების პარამეტრები), მოწყობილობის მოდელის სახელი და ანაწყობის ნომერი, გაყიდვების კოდი, IP მისამართი და სხვ.) და, ასევე, ინფორმაციას თქვენი აპლიკაციების გამოყენების შესახებ (მათ შორის, გამოყენების სიხშირე და ხანგრძლივობა, პარამეტრების სტატუსი, მეხსიერებისა და ელემენტის გამოყენება, ჟურნალის მონაცემები და სხვ.).  ვინაიდან Samsung-ს მთელ მსოფლიოში აქვს სერვერები, შესაძლოა, ჩვენ მიერ შეგროვილი მონაცემების შენახვა მოხდეს იმ ქვეყნის გარეთ, სადაც ცხოვრობთ, მათ შორის ისეთ ქვეყნებში, რომლებშიც მონაცემთა დაცვის კანონები შეიძლება არ იყოს ყოვლისმომცველი. ჩვენთვის ამ მონაცემების მოწოდებაზე თანხმობით, თქვენ გარკვევით აცხადებთ თანხმობას ზემოთქმულზე. (თქვენი მოწყობილობის ტიპის მიხედვით, შესაძლოა დამატებითი საფასურის გადახდა მოგიწიოთ). ყველა სადიაგნოზო და გამოყენების მონაცემები აღნიშნული მიზნით შეგროვდება და გაერთიანდება ისე, რომ არ მოხდეს თქვენი ან თქვენი მოწყობილობის იდენტიფიკაცია და ამ ანალიზის მიზნით 7 თვის განმავლობაში შეინახება. შეგიძლიათ აირჩიოთ, რომ არ მოგვაწოდოთ სადიაგნოზო და გამოყენების მონაცემები და ამგვარი გადაწყვეტილება არანაირად არ იმოქმედებს თქვენი მოწყობილობის ფუნქციონალურობასა და მუშაობაზე. ნებისმიერ დროს შეგიძლიათ, გააუქმოთ თანხმობა თქვენი მოწყობილობის პარამეტრებიდან. ქვემოთ მოცემულ ღილაკზე „კი“ შეხებით, თანხმობას განაცხადებთ, რომ (i) ავტომატურად მოხდება სადიაგნოზო და გამოყენების მონაცემების გადაცემა და (ii) თქვენი მოწყობილობიდან მიღებულ სადიაგნოზო და გამოყენების მონაცემებს Samsung შეაგროვებს, გამოიყენებს, შეინახავს, გააზიარებს და გაამჟღავნებს ზემოთ დასახელებული მიზნებით.