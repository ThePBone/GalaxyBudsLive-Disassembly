הסכמה לספק נתוני אבחון ושימוש

‏Samsung Electronics Co., Ltd.‎ והגורמים המסונפים אליה (״סמסונג״) מעוניינים לסייע לך לשפר את איכות וביצועי המוצרים והשירותים שהם מציעים. המכשיר שלך מכיל תוכנת אבחון אשר בהסכמתך, יכולה לאסוף באופן אוטומטי נתוני אבחון ושימוש מהמכשיר. תוכנת האבחון עשויה לשלוח את הנתונים הללו אל סמסונג למטרות ניתוח סטטיסטי, כדי לשפר את איכות המוצרים והשירותים, כדי לפתור בעיות אבטחה וכדי לעקוב אחר ולטפל במקרי כיבוי לא צפוי או שגיאות מערכת. מכיוון שבעיות מסוג זה עשויות להיגרם כתוצאה מהאופן שבו אתה משתמש במכשיר וביישומים שהוא מכיל (הן אלה שהוטענו מראש והן אלה שהורדת בעצמך), נתוני האבחון והשימוש שסמסונג אוספת עשויים לכלול מידע על אופן השימוש שלך במכשיר (כולל מצב חיבור, מצב טעינה, מצב הגדרות [למשל, הגדרות תצוגה ומתח], שם הדגם ומספר ה-build, קוד מכירות, כתובת IP וכו\') וכיצד אתה משתמש ביישומים שברשותך (כולל תדירות ומשך שימוש, מצב הגדרות, שימוש בזיכרון ובסוללה, נתוני יומן וכו\'). הואיל ויש לסמסונג שרתים בכל העולם, הנתונים שאנו אוספים עשויים להישמר גם מחוץ לגבולות המדינה שאתה חי בה, כולל מדינות שבהן ייתכן כי החוקים להגנת נתונים אינם מקיפים כמו במדינתך. בהסכמתך לספק לנו נתונים אלה, הנך מסכים לדבר זה באופן מפורש. (בהתאם לסוג המכשיר שברשותך, ייתכן שיחולו עליך חיובים נוספים בגין שימוש בנתונים.) כל נתוני האבחון והשימוש שנאסוף למטרה זו ייצברו באופן שאין בו כדי לאפשר זיהוי אישי שלך או של המכשיר שברשותך ואנו נשמור אותם לצורך הניתוח הסטטיסטי הדרוש במשך 7 חודשים. אתה רשאי לבחור שלא לספק לנו נתוני אבחון ושימוש ואין בהחלטה כזו מצדך כדי להשפיע בשום צורה על הפונקציונליות או התפעול של המכשיר שלך. תוכל לבטל את הסכמתך בכל עת, דרך הגדרות המכשיר שלך. בהקשה על לחצן ״אישור״ שלהלן, הנך מסכים בזה לדברים הבאים: (א) שידור אוטומטי של נתוני אבחון ושימוש וכן (ב) איסוף, שימוש, אחסון, שיתוף וגילוי של נתוני אבחון ושימוש מהמכשיר שלך על ידי Samsung, למטרות המתוארות לעיל.