SUTIKIMAS TEIKTI DIAGNOSTINIUS IR NAUDOJIMO DUOMENIS

„Samsung Electronics Co., Ltd.“ ir jos susijusios įmonės („Samsung“) norėtų, kad jūs padėtumėte gerinti jos gaminių ir paslaugų kokybę ir veikimą. Jūsų prietaise yra įdiegta diagnostinė programinė įranga, kuri, jums sutikus, savaime renka jūsų prietaiso diagnostinę ir naudojimo informaciją. Diagnostinė programinė įranga gali siųsti šiuos duomenis „Samsung“ statistinei analizei, kad būtų galima gerinti gaminių ir paslaugų kokybę, išspręsti saugumo problemas bei aptikti ir šalinti prietaiso netikėto išsijungimo ar sistemos klaidų priežastis. Kadangi šias problemas gali sukelti įrenginio naudojimo būdas ir programos jame (ir iš anksto įkeltos, ir atsisiųstos), į „Samsung“ surinktus diagnostinius ir naudojimo duomenis gali įeiti informacija apie tai, kaip naudojate įrenginį (įskaitant ryšio būseną, įkrovimo būseną, nustatymų būseną (pvz., ekrano ir maitinimo nustatymus), įrenginio modelį, pavadinimą ir pagaminimo numerį, pardavimo kodą, IP adresą ir t. t.) ir kaip naudojate programas (įskaitant naudojimo dažnumą ir trukmę, nustatymų būseną, atminties ir akumuliatoriaus naudojimą, žurnalo duomenis ir t. t.).  Kadangi „Samsung“ tarnybinės stotys yra išsidėsčiusios visame pasaulyje, surinkti duomenys gali būti saugomi nebūtinai jūsų šalyje, įskaitant šalis, kur duomenų apsaugos sritis galbūt nėra labai aiškiai reglamentuota. Leisdami mums rinkti tokius duomenis, jūs aiškiai pareiškiate su tuo sutinkantys. (Priklausomai nuo įrenginio tipo, gali būti taikomi papildomi duomenų mokesčiai.) Visi šiam tikslui surinkti diagnostiniai ir naudojimo duomenys bus renkami taip, kad neatskleistų jūsų asmenybės arba jūsų įrenginio ir saugomi analizei 7 mėnesius. Jūs galite nesutikti teikti mums diagnostinių ir naudojimo duomenų. Toks sprendimas niekaip nepaveiks jūsų prietaiso veikimo ir funkcionalumo. Savo sutikimo galite bet kada atsisakyti per savo prietaiso nustatymus. Paliesdami žemiau esantį mygtuką „Gerai“, jūs sutinkate (i) savaime perduoti diagnostinę ir naudojimo informaciją ir (ii) leisti „Samsung“ rinkti, naudoti, kaupti, dalintis ir atskleisti jūsų prietaiso diagnostinę ir naudojimo informaciją aukščiau nurodytais tikslais.