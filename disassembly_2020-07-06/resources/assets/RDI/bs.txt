SAGLASNOST ZA PRIKUPLJANJE DIJAGNOSTIČKIH PODATAKA I PODATAKA O KORIŠTENJU

Kompanija Samsung Electronics Co., Ltd. i njene podružnice (\"Samsung\") cijene vašu pomoć u unaprjeđivanju kvaliteta i performansi njenih proizvoda i usluga. Vaš uređaj sadrži dijagnostički softver koji, uz vašu saglasnost, može automatski prikupljati dijagnostičke podatke i podatke o korištenju sa vašeg uređaja. Dijagnostički softver može poslati ove podatke kompaniji Samsung radi statističke analize koja pomaže u unaprjeđivanju kvaliteta proizvoda i usluga, kao i u cilju praćenja i rješavanja problema sa neočekivanim isključivanjem sistema i sistemskim greškama. Kako ovi problemi mogu biti izazvani načinom na koji koristite uređaj i aplikacije na svom uređaju (i unaprijed učitane i preuzete), Dijagnostički podaci i podaci o korištenju koje kompanija Samsung prikuplja mogu obuhvatati informacije o korištenju uređaja (uključujući status veze, status punjenja, status postavki, kao što su postavke ekrana i napajanja), naziv modela uređaja i broj verzije, šifru prodaje, IP adresu, itd.) i korištenju aplikacija (uključujući učestalost i trajanje korištenja, status postavki, korištenje memorije i baterije, dnevnike rada, itd.). S obzirom da se serveri kompanije Samsung nalaze širom svijeta, podaci koje prikupimo možda će se pohranjivati van vaše zemlje, uključujući i zemlje u kojima zakoni za zaštitu privatnosti podataka možda nisu tako sveobuhvatni. Ako pristanete da prikupljamo ove podatke, izričito pristajete i na navedeno. (U zavisnosti od vrste uređaja, mogu se naplaćivati dodatni troškovi u vezi sa podacima.) Svi dijagnostički podaci i podaci o korištenju, koji budu prikupljeni u navedene svrhe, bit će objedinjeni na način koji ne identifikuje vas lično i vaš uređaj, a čuvat će se sedam mjeseci radi obavljanje analize. Možete da izaberete da ne podijelite sa nama dijagnostičke i podatke o korištenju, pri čemu takva odluka neće ni na koji način uticati na funkcionalnost i rad uređaja. Možete da povučete saglasnost u bilo kom trenutku, u meniju Postavke na vašem uređaju. Ako dodirnete dugme „OK“ koje se nalazi ispod, potvrđujete da se slažete sa (i) automatskim prenošenjem dijagnostičkih podataka i podataka o korištenju, kao i sa time da (ii) kompanija Samsung prikuplja, koristi, skladišti, dijeli i otkriva dijagnostičke podatke i podatke o korištenju sa vašeg uređaja u gore navedene svrhe.