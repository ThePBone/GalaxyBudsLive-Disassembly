СЪГЛАСИЕ ЗА ПРЕДОСТАВЯНЕ НА ДИАГНОСТИЧНИ ДАННИ И ДАННИ ЗА УПОТРЕБА

Samsung Electronics Co., Ltd. и нейните дъщерни компании („Samsung“) се нуждаят от Вашата помощ за подобряване на качеството и работата на продуктите и услугите. Вашето устройство включва диагностичен софтуер, който може, с Ваше съгласие, автоматично да събира диагностични данни и данни за употреба от Вашето устройство. Диагностичният софтуер може да изпраща тези данни на Samsung за статистически анализ, за да подобри качеството на продуктите и услугите, да разрешава всякакви проблеми, свързани със сигурността, както и да проследява и да разрешава неочаквани изключвания или системни грешки. Тъй като тези проблеми биха могли да бъдат причинени от начина на използване на Вашето устройство и приложенията (както предварително инсталирани, така и изтеглени) на Вашето устройство, диагностичните данни и данните за употреба, събрани от Samsung, могат да включват информация за начина Ви на използване на Вашето устройство (включително състояние на връзката, състояние на зареждане, състояние на настройки (като настройки на захранване и дисплей), името на модела на устройството и номер на модела, кода на продажба, IP адрес и т.н.) и как използвате Вашите приложения (включително честота и продължителност на използване, състояние на настройките, използване на батерията и паметта, данни за влизане и т.н.).  Тъй като Samsung има сървъри, разположени по цял свят, данните, които ние събираме, могат да бъдат съхранявани извън държавата Ви на местоживеене, включително държави, в които законите за защита на данните може да не са толкова изчерпателни. Като се съгласявате да ни предоставите тези данни, Вие изрично се съгласявате на това. (В зависимост от типа на Вашето устройство, могат да бъдат приложени допълнителни такси.) Всички диагностични данни и данни за употреба, събрани за тази цел, ще бъдат обобщени по начин, който не идентифицира лично Вас или Вашето устройство, и се съхраняват за този анализ в продължение на 7 месеца. Вие може да изберете да не ни предоставите диагностични данни и данни за употреба и такова решение няма да повлияе върху функционалността или работата на Вашето устройство по никакъв начин. Вие може да изберете да изтеглите Вашето съгласие по всяко време през Настройки на Вашето устройство. Като натиснете бутона „OK“ по-долу, Вие се съгласявате с (i) автоматичното прехвърляне на диагностични данни и данни за употреба и със (ii) събирането, използването, съхранението, споделянето и разкриването от страна на Samsung на диагностични данни и данни за употреба от Вашето устройство за гореописаните цели.