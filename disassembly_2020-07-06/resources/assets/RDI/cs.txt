SOUHLAS S POSKYTNUTÍM DIAGNOSTICKÝCH ÚDAJŮ A ÚDAJŮ O POUŽÍVÁNÍ

Společnost Samsung Electronics Co., Ltd. a její sesterské společnosti („společnost Samsung“) potřebují vaši pomoc při zlepšování kvality a výkonu svých výrobků a služeb. Vaše zařízení obsahuje diagnostický software, který může, s vaším souhlasem, automaticky shromažďovat diagnostické údaje a údaje o používání vašeho zařízení. Diagnostický software může tyto údaje odesílat společnosti Samsung ke statistické analýze za účelem zlepšování kvality výrobků a služeb, řešení problémů zabezpečení a za účelem zaznamenávání a řešení nečekaných vypnutí či systémových chyb. Jelikož mohou být tyto problémy způsobeny způsobem, jakým používáte zařízení a aplikace (předinstalované nebo stažené) v zařízení, diagnostické údaje a údaje o používání shromažďované společností Samsung mohou obsahovat informace o tom, jakým způsobem používáte vaše zařízení (včetně stavu připojení, stavu nabíjení, stavu nastavení (například nastavení displeje a napájení), názvu modelu zařízení a čísla buildu, prodejního kódu, adresy IP atd.) a jakým způsobem používáte aplikace (včetně četnosti a doby trvání používání, stavu nastavení, využití paměti a baterie, dat protokolů atd.).  Servery společnosti Samsung se nachází po celém světě, a proto mohou být shromažďované údaje uloženy mimo vaši zemi stálého bydliště, a to včetně zemí, kde zákony na ochranu dat nemusí být stejně vyčerpávající. Budete-li souhlasit s tím, že nám poskytnete tyto údaje, výslovně souhlasíte i s výše uvedeným. (V závislosti na typu zařízení mohou být účtovány další poplatky za data.) Z veškerých diagnostických údajů a údajů o používání shromažďovaných za tímto účelem bude vytvořen souhrn takovým způsobem, aby nebylo možné osobně identifikovat vás ani vaše zařízení, a budou uchovávány za účelem této analýzy po dobu 7 měsíců. Můžete se rozhodnout neposkytovat nám žádné diagnostické údaje ani údaje o používání; takové rozhodnutí žádným způsobem neovlivní funkčnost ani provoz vašeho zařízení. Svůj souhlas můžete kdykoli zrušit prostřednictvím Nastavení ve vašem zařízení. Klepnutím na tlačítko „OK“ níže souhlasíte s (i) automatickým přenosem diagnostických údajů a údajů o používání a (ii) shromažďováním, použitím, uchováváním, sdílením a poskytováním diagnostických údajů a údajů o používání z vašeho zařízení společností Samsung za účely uvedenými výše.