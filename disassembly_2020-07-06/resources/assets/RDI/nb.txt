SAMTYKKE TIL Å INNHENTE OPPLYSNINGER OM DIAGNOSTIKK OG BRUK

Samsung Electronics Co., Ltd. og deres datterselskaper (“Samsung”) vil gjerne ha din hjelp for å kunne forbedre kvaliteten og ytelsen til produktene og tjenestene som de tilbyr. Enheten din inneholder en diagnostisk programvare som med ditt samtykke automatisk kan innhente opplysninger om diagnostikk og bruk fra enheten din. Den diagnostiske programvaren kan sende disse opplysningene til Samsung for statistiske analyser, slik at de kan forbedre kvaliteten på produkter og tjenester, løse sikkerhetsproblemer og spore opp og løse uventet nedetid eller systemfeil. Siden disse problemene kan forårsakes av måten du bruker enheten og programmene (både forhåndslastede og nedlastede) på enheten på, kan opplysninger om diagnostikk og bruk som innhentes av Samsung, inkludere informasjon om hvordan du bruker enheten (inkludert tilkoblingsstatus, ladestatus, innstillingsstatus (som skjerm- og strøminnstillinger), enhetens modellnavn og byggenummer, salgskode, IP-adresse osv.), og hvordan du bruker programmene (inkludert hyppighet og varighet, innstillingsstatus, minne- og batteribruk, loggdata osv.).  Siden Samsung har servere over hele verden, kan opplysningene som vi innhenter, bli lagret utenfor bostedslandet ditt, inkludert i land hvor databeskyttelseslovene ikke er like omfattende. Ved å godta at vi kan innhente disse opplysningene, gir du ditt uttrykkelige samtykke til dette. (Avhengig av hva slags type enhet du har, kan ekstra datakostnader påløpe.) Alle opplysninger om diagnostikk og bruk som innhentes for dette formålet, blir innhentet på en måte som ikke identifiserer deg eller enheten din. Dataene oppbevares for analyseformål i sju måneder. Du kan velge ikke å gi oss tilgang til opplysninger om diagnostikk og bruk, og dette vil ikke påvirke funksjonaliteten til enheten din på noen som helst måte. Du kan velge å trekke tilbake samtykket ditt når som helst via innstillingene på enheten din. Ved å trykke på knappen “OK” nedenfor godtar du herved at Samsung kan (i) overføre opplysninger om diagnostikk og bruk automatisk og (ii) innhente, bruke, lagre, dele og videreformidle opplysninger om diagnostikk og bruk fra enheten din for formålene som er angitt ovenfor.