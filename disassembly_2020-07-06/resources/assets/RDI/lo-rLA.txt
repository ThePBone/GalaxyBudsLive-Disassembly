ຄໍາຍິນຍອມໃຫ້ຂໍ້ມູນການກວດພະຍາດ ແລະການນໍາໃຊ້

Samsung Electronics Co., Ltd. ແລະຫຸ້ນສ່ວນຂອງບໍລິສັດ (“Samsung”) ຢາກຂໍຄວາມຊ່ວຍເຫຼືອຈາກທ່ານໃນການປັບປຸງຄຸນນະພາບ ແລະການດໍາເນີນການຂອງຜະລິດຕະພັນ ແລະການບໍລິການຂອງຕົນເອງ. ອຸປະກອນຂອງທ່ານລວມມີຊອບແວການກວດພະຍາດທີ່ອາດຈະເກັບກໍາຂໍ້ມູນການກວດພະຍາດ ແລະການນໍາໃຊ້ຈາກອຸປະກອນຂອງທ່່ານອັດຕະໂນມັດ ໂດຍມີຄໍາຍິນຍອມຂອງທ່ານ. ຊອບແວການກວດພະຍາດອາດຈະສົ່ງຂໍ້ມູນນີ້ໄປໃຫ້ກັບ Samsung ເພື່ອເຮັດການວິເຄາະທາງສະຖິຕິ ເພື່ອປັບປຸງຄຸນນະພາບຂອງຜະລິດຕະພັນ ແລະການບໍລິການ, ແລະແກ້ໄຂບັນຫາດ້ານຄວາມປອດໄພ, ແລະຕິດຕາມ ແລະແກ້ໄຂການມອດ ຫຼືຄວາມຂັດຂ້ອງຂອງລະບົບໂດຍບໍ່ຄາດຄິດໄວ້. ເພາະວ່າບັນຫາເຫຼົ່ານີ້ອາດຈະເກີດຈາກວິທີການທີ່ທ່ານໃຊ້ອຸປະກອນແລະແອພພລິເຄຊັນຂອງທ່ານ (ທັງທີ່ດາວໂຫຼດໄວ້ກ່ອນແລະດາວໂຫຼດຢູ່) ໃນອຸປະກອນຂອງທ່ານ, ຂໍ້ມູນການກວດພະຍາດ ແລະການນໍາໃຊ້ທີ່ Samsung ເກັບກໍາອາດຈະມີຂໍ້ມູນກ່ຽວກັບວ່າ ທ່ານໃຊ້ອຸປະກອນຂອງທ່ານ (ລວມທັງສະຖານະການເຊື່ອມຕໍ່, ສະຖານະການສາກ, ສະຖານະການຕັ້ງຄ່າ (ເຊັ່ນ ການຕັ້ງຄ່າການສະແດງຜົນ ແລະໄຟ), ຊື່ລຸ້ນອຸປະກອນແລະໝາຍເລກການຜະລິດ, ລະຫັດການຂາຍ, ທີ່ຢູ່ IP, ອື່ນໆ.) ແລະທ່ານໃຊ້ແອພພລິເຄຊັນຂອງທ່ານແນວໃດ (ລວມທັງຄວາມຖີ່ ແລະໄລຍະເວລາຂອງການໃຊ້, ສະຖານະການຕັ້ງຄ່າ, ການໃຊ້ຄວາມຈໍາ ແລະແບັດເຕີຣີ, ຂໍ້ມູນບັນທຶກ, ອື່ນໆ.).  ເນື່ອງຈາກ Samsung ມີເຊີບເວີຕັ້ງຢູ່ທົ່ວໂລກ, ຂໍ້ມູນທີ່ພວກເຮົາເກັບກໍາອາດຈະເກັບໄວ້ຢູ່ນອກປະເທດຢູ່ອາໄສຂອງທ່ານ, ລວມທັງປະເທດບ່ອນທີ່ກົດໝາຍປົກປ້ອງຂໍ້ມູນອາດຈະບໍ່ຮັດກຸມ. ໂດຍການເຫັນດີໃຫ້ຂໍ້ມູນນີ້ກັບພວກເຮົາ, ທ່ານເຫັນດີຢ່າງຈະແຈ້ງຕໍ່ອັນນີ້. (ອາດມີຄ່າບໍລິການຂໍ້ມູນເພີ່ມເຕີມຂຶ້ນຢູ່ກັບປະເພດຂອງອຸປະກອນຂອງທ່ານ.) ຂໍ້ມູນການກວດພະຍາດ ແລະການນໍາໃຊ້ທັງໝົດທີ່ເກັບກໍາເພື່ອຈຸດປະສົງນີ້ຈະຖືກເອົາຮວມເຂົ້າກັນໃນຮູບແບບທີ່ບໍ່ລະບຸຕົວທ່ານ ຫຼືອຸປະກອນຂອງທ່ານເປັນການສ່ວນຕົວ, ແລະຈະຖືກກັກໄວ້ເພື່ອການວິເຄາະນີ້ເປັນເວລາ 7 ເດືອນ. ທ່ານອາດຈະເລືອກທີ່ຈະບໍ່ໃຫ້ຂໍ້ມູນການກວດພະຍາດ ແລະການນໍາໃຊ້ກັບພວກເຮົາກໍ່ໄດ້, ແລະການຕັດສິນໃຈດັ່ງກ່າວຈະບໍ່ມີຜົນກະທົບຕໍ່ການທໍາໜ້າທີ່ ຫຼືການໃຊ້ງານຂອງອຸປະກອນຂອງທ່ານເລີຍ. ທ່ານອາດຈະເລືອກທີ່ຈະຖອນຄຳຍິນຍອມຂອງທ່ານໄດ້ຕະຫຼອດເວລາ, ຜ່ານການຕັ້ງຄ່າຢູ່ໃນອຸປະກອນຂອງທ່ານ. ໂດຍການແຕະ ປຸ່ມ “ຕົກລົງ” ຢູ່ລຸ່ມນີ້, ໃນທີ່ນີ້ທ່ານເຫັນດີຕໍ່ (i) ການສົ່ງຂໍ້ມູນການກວດພະຍາດ ແລະການນໍາໃຊ້ໂດຍອັດຕະໂນມັດ ແລະ (ii) ການເກັບກໍາ, ນໍາໃຊ້, ເກັບມ້ຽນ, ແຊຣ໌ ແລະເປີດເຜີຍຂໍ້ມູນການກວດພະຍາດ ແລະການນໍາໃຊ້ຈາກອຸປະກອນຂອງທ່ານໂດຍ ຊໍາຊຸງ ເພື່ອຈຸດປະສົງທີ່ກ່າວມາຂ້າງເທິງ.