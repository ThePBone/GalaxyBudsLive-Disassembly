ഡയഗ്നോസ്റ്റിക്, ഉപയോഗ ഡാറ്റ ലഭ്യമാക്കുന്നതിനുള്ള സമ്മതം

Samsung Electronics Co.‚ Ltd., അതിന്‍റെ സംയോജിത സ്ഥാപനങ്ങൾ (“Samsung”) എന്നിവ അതിന്‍റെ ഉൽപ്പന്നങ്ങളുടെയും സേവനങ്ങളുടെയും മേന്മയും പ്രകടനവും മെച്ചപ്പെടുത്തുന്നതിലേക്കായി നിങ്ങളുടെ സഹായം ആഗ്രഹിക്കുന്നു. നിങ്ങളുടെ ഉപകരണത്തിൽ ഉൾപ്പെടുന്ന ഡയഗ്നോസ്റ്റിക് സോഫ്റ്റ്‌വെയർ, നിങ്ങളുടെ സമ്മതത്തോടെ ഡയഗ്നോസ്റ്റിക്, ഉപയോഗ ഡാറ്റയെ നിങ്ങളുടെ ഉപകരണത്തിൽ നിന്ന് ഓട്ടോമാറ്റിക്കായി ശേഖരിച്ചേക്കാം. ഉൽപ്പന്നവും സേവന മേന്മയും മെച്ചപ്പെടുത്തുന്നതിനും സുരക്ഷാ പ്രശ്നങ്ങൾ പരിഹരിക്കുന്നതിനും അപ്രതീക്ഷിത പ്രവർത്തനരാഹിത്യവും സിസ്റ്റം തെറ്റുകളും പരിഹരിക്കുന്നതിനുള്ള സ്റ്റാറ്റിസ്റ്റിക്കൽ അപഗ്രഥനത്തിനുമായി ഈ ഡാറ്റയെ ഡയഗ്നോസ്റ്റിക് സോഫ്റ്റ്‌വെയർ Samsung-ന് അയച്ചുകൊടുത്തേക്കാം. നിങ്ങളുടെ ഉപകരണവും ഉപകരണത്തിലെ ആപ്ലിക്കേഷനുകളും (മുൻകൂട്ടി ലോഡ് ചെയ്തതും ഡൗൺലോഡ് ചെയ്തതും) ഉപയോഗിച്ച രീതി കാരണമാകാം ഈ പ്രശ്നങ്ങൾ ഉണ്ടായതെന്നതിനാൽ, നിങ്ങൾ എങ്ങനെയാണ് ഉപകരണം ഉപയോഗിക്കുന്നത് എന്നതിനെ കുറിച്ചുള്ള വിവരങ്ങളോ (കണക്ഷൻ നില, ചാർജ്ജ് ചെയ്യൽ നില, ക്രമീകരണ നില (ഡിസ്പ്ലേയും പവർ ക്രമീകരണങ്ങളും പോലെയുള്ളവ), ഉപകരണ മോഡൽ പേരും ബിൽ നമ്പറും, വിൽപ്പന കോഡ്, IP വിലാസം തുടങ്ങിയവ ഉൾപ്പെടെ) നിങ്ങൾ എങ്ങനെയാണ് ആപ്ലിക്കേഷനുകൾ ഉപയോഗിക്കുന്നത് എന്നതിനെ കുറിച്ചുള്ള, വിവരങ്ങളോ (ഉപയോഗത്തിന്‍റെ ആവൃത്തിയും ദൈർഘ്യവും, ക്രമീകരണ നില, മെമ്മറിയുടെയും ബാറ്ററിയുടെയും ഉപയോഗം, ലോഗ് ഡാറ്റ എന്നിവ ഉൾപ്പെടെ) Samsung ശേഖരിക്കുന്ന ഡയഗ്നോസ്റ്റിക്, ഉപയോഗ ഡാറ്റയിൽ ഉൾപ്പെട്ടേക്കാം.  Samsung-ന്‍റെ സെർവറുകൾ ലോകത്താകമാനം സ്ഥാപിച്ചിട്ടുള്ളതിനാൽ, ഡാറ്റാ സംരക്ഷണ നിയമങ്ങൾ അത്ര കാര്യക്ഷമമല്ലത്ത രാജ്യങ്ങളിൽ ഉൾപ്പെടെ, നിങ്ങളുടെ താമസിക്കുന്ന രാജ്യത്തിന് പുറത്ത് ഞങ്ങൾ ശേഖരിക്കുന്ന ഡാറ്റ സംഭരിച്ചേക്കാം. ഈ ഡാറ്റ ഞങ്ങൾക്ക് ലഭ്യമാക്കാൻ സമ്മതിക്കുന്നതുവഴി നിങ്ങൾ ഇതിന് സമ്മതം നൽകുകയാണ്. (നിങ്ങളുടെ ഉപകരണ തരത്തിന് അനുസൃതമായി അധിക ഡാറ്റ നിരക്കുകൾ ബാധകമാകാം.) ഈ ഉദ്ദേശ്യത്തിനായി ശേഖരിക്കുന്ന എല്ലാ ഡയഗ്നോസ്റ്റിക്, ഉപയോഗ ഡാറ്റയും നിങ്ങളെയോ നിങ്ങളുടെ ഉപകരണത്തെയോ വ്യക്തിഗതമായി തിരിച്ചറിയാത്ത ഒരു രീതിയിൽ സമാഹരിക്കുകയും ഈ അപഗ്രഥനത്തിനായി 7 മാസത്തേക്ക് നിലനിർത്തുകയും ചെയ്യും. ഡയഗ്നോസ്റ്റിക്, ഉപയോഗ ഡാറ്റ ഞങ്ങൾക്ക് ലഭ്യമാക്കേണ്ടതില്ലെന്ന് നിങ്ങൾക്ക് തീരുമാനിക്കാം, അത്തരം തീരുമാനം നിങ്ങളുടെ ഉപകരണത്തിന്‍റെ പ്രവർത്തനക്ഷമതയെയോ പ്രവർത്തനത്തെയോ യാതൊരു തരത്തിലും ബാധിക്കുകയില്ല. നിങ്ങളുടെ ഉപകരണത്തിലെ ക്രമീകരണങ്ങൾ മുഖേന ഏത് സമയത്തും സമ്മതം പിൻവലിക്കുന്നതിന് നിങ്ങൾക്ക് തിരഞ്ഞെടുക്കാം. താഴെയുള്ള “ശരി” ബട്ടണിൽ സ്പർശിക്കുന്നതോടെ, നിങ്ങൾ ഇതൊക്കെ സമ്മതിക്കുകയാണ് (i) ഡയഗ്നോസ്റ്റിക്, ഉപയോഗ ഡാറ്റയുടെ ഓട്ടോമാറ്റിക്കായ കൈമാറ്റം (ii) മുകളിൽ പ്രതിപാദിക്കപ്പെട്ട ഉദ്ദേശ്യങ്ങൾക്കായി നിങ്ങളുടെ ഉപകരണത്തിൽനിന്ന് സാംസങ്ങ് നിർവഹിക്കുന്ന ഡയഗ്നോസ്റ്റിക്, ഉപയോഗ ഡാറ്റയുടെ ശേഖരണം, ഉപയോഗം, സംഭരണം, പങ്കിടൽ, കൂടാതെ വെളിപ്പെടുത്തൽ.