NÕUSOLEK JAGADA DIAGNOSTILISI ANDMEID JA KASUTUSANDMEID

Ettevõte Samsung Electronics Co., Ltd. ja selle filiaalid („Samsung”) soovivad teie abi oma toodete ja teenuste kvaliteedi ja jõudluse parandamisel. Teie seade sisaldab diagnostikatarkvara, mis võib teie loal teie seadmest automaatselt diagnostilisi andmeid ja kasutusandmeid koguda. Diagnostikatarkvara võib need andmed statistilise analüüsi eesmärgil Samsungile saata, et täiustada toodete ja teenuste kvaliteeti, lahendada turvalisusega seotud probleeme ning jälgida ja avastada ootamatuid sulgumisi või süsteemivigu. Kuna nimetatud probleeme võib põhjustada see, kuidas te oma seadet ja rakendusi (nii eellaaditud kui ka allalaaditud) oma seadmes kasutate, võivad Samsungi poolt kogutavad diagnostilised andmed ja kasutusandmed hõlmata andmeid selle kohta, kuidas te oma seadet kasutate (sh ühenduse olek, laadimisolek, seadete olek (nt kuva- ja toiteseaded), seadme mudeli nimi ja järgu number, müügikood, IP-aadress jne) ning kuidas te rakendusi kasutate (sh kasutamise sagedus ja kestus, seadete olek, mälu ja aku kasutamine, logiandmed jne).  Kuna Samsungil on servereid terves maailmas, võidakse kogutud andmeid talletada väljaspool teie elukohariiki, sh riikides, kus andmekaitseseadused ei pruugi olla sama ulatuslikud. Kui nõustute neid andmeid meiega jagama, olete sõnaselgelt sellega nõus. (Seadme tüübist olenevalt võib kaasneda täiendav andmesidetasu.) Kõik sellel eesmärgil kogutud diagnostilised andmed ja kasutusandmed koondatakse teid või teie seadet personaalselt tuvastamata ning neid säilitatakse analüüsi jaoks ainult seitse kuud. Võite otsustada neid diagnostilisi andmeid ja kasutusandmeid meiega mitte jagada ning selline otsus ei mõjutada mingil määral teie seadme funktsionaalsust ega kasutamist. Võite oma nõusolekust seadmes seadete alt igal ajal keelduda. Puudutades allolevat nuppu „OK” nõustute (i) diagnostiliste andmete ja kasutusandmete automaatse edastamisega, ja (ii) oma seadmest diagnostiliste andmete ja kasutusandmete kogumise, kasutamise, salvestamise, jagamise ja avalikustamisega Samsungi poolt ülalloetletud eesmärkidel.