TANILAMA VE KULLANIM VERİLERİ SAĞLAMA İZNİ

Samsung Electronics Co., Ltd. ve iştirakleri (“Samsung”) ürün ve hizmetlerinin kalite ve performansını geliştirmek için yardımınızı rica etmektedir. Cihazınızda, vereceğiniz izin ile cihazınızdan tanılama ve kullanım verilerini otomatik olarak toplayabilecek bir tanılama yazılımı bulunmaktadır. Tanılama yazılımı bu verileri ürün ve hizmet kalitesinin geliştirilmesi, tüm güvenlik sorunlarının çözülmesi ve beklenmeyen kapanmalar veya sistem hatalarının izlenmesi ve incelenmesi için istatistiksel analiz oluşturulması amacıyla Samsung’a gönderebilir. Bu sorunlar aygıtınızı ve aygıtınızdaki uygulamaları (hem önceden yüklenmiş hem indirilmiş) kullanma yönteminizden kaynaklanabileceği için Samsung tarafından toplanan tanılama ve kullanım verileri şunları içerebilir: cihazınızı nasıl kullandığınız hakkında bilgi (bağlantı durumu, şarj etme durumu, ayar durumu (ekran ve güç ayarları vb. gibi), aygıt model adı ve yapı numarası, Satış Kodu, IP adresi vb. dahil) ve uygulamalarınızı nasıl kullandığınız (kullanım sıklığı ve süresi, ayar durumu, bellek ve pil kullanımı, günlük verileri vb. dahil).  Samsung’un dünyanın her yerinde sunucularının olması sebebiyle topladığımız veriler, veri koruma yasalarının ülkenizle aynı oranda kapsamlı olmama ihtimali olan ülkeler dahil olmak üzere, ikamet ettiğiniz ülkenin dışında bir yerde saklanabilir. Bizlere bu verileri sağlamayı kabul ederek buna izin vermiş olursunuz. (Aygıtınızın türüne bağlı olarak ek veri ücretleri uygulanabilir.) Bu amaçla toplanan tüm tanılama ve kullanım verileri, kişisel olarak sizin veya cihazınızın kimliğini saptamayan bir şekilde toplanır ve bu analiz için 7 ay boyunca tutulur. Bize tanılama ve kullanım verileri sağlamamayı seçebilirsiniz ve bu seçim cihazınızın işlevselliğini veya çalışmasını hiçbir şekilde etkilemez. İzninizi istediğiniz zaman cihazınızdaki Ayarlar bölümünden kaldırabilirsiniz. Aşağıdaki “Tamam” düğmesine dokunarak (i) tanılama ve kullanım verilerinin otomatik aktarımını (ii) yukarıda belirtilen amaçlarla cihazınızdaki tanılama ve kullanım verilerinin Samsung tarafından toplanmasını, kullanılmasını, saklanmasını, paylaşılmasını ve açıklanmasını kabul etmiş olursunuz.