TOILIÚ CHUN SONRAÍ DIAGNÓISEACHA AGUS SONRAÍ ÚSÁIDE A CHUR AR FÁIL

Ba mhór ag Samsung Electronics Co., Ltd. agus a fhochuideachtaí (“Samsung”) do chabhair a fháil chun feabhas a chur ar cháilíocht agus ar fheidhmíocht a tháirgí agus a sheirbhísí. Áirítear ar do ghléas bogearraí diagnóiseacha arbh fhéidir leo, le do thoiliú, sonraí diagnóiseacha agus sonraí úsáide a bhailiú go huathoibríoch ó do ghléas. Is féidir le bogearraí diagnóiseacha na sonraí sin a sheoladh chuig Samsung le haghaidh anailís staitistiúil chun cáilíocht táirge agus cáilíocht seirbhíse a fheabhsú, agus múchadh gan choinne nó earráidí córais a rianú agus a leigheas. De bhrí go bhféadfadh an tslí ina n-úsáideann tú an gléas agus na feidhmchláir (idir réamhshuiteáilte agus íoslódáilte) ar do ghléas a bheith ina cúis leis na fadhbanna seo, is féidir go mbeadh, sna sonraí diagnóiseacha agus úsáide a bhailíonn Samsung, faisnéis maidir leis: an tslí ina n-úsáideann tú do ghléas (lena n-áirítear stádas an naisc, stádas luchtála, stádas an tsocraithe (m.sh. socruithe taispeána agus cumhachta), ainm mhúnla an ghléis agus uimhir thógála, Cód Díolacháin, seoladh IP, srl.) agus an tslí ina n-úsáideann tú na feidhmchláir (lena n-áirítear minicíocht agus fad na húsáide, stádas na socruithe, úsáid cuimhne agus cealra, sonraí loga, srl.).  De bhrí go bhfuil freastalaithe ag Samsung ar fud an domhain, is féidir go stórálfaí na sonraí a bhailímid lasmuigh de do thír chónaithe, lena n-áirítear i dtíortha nach bhfuil na dlíthe um chosaint sonraí iontu chomh cuimsitheach céanna. Trí aontú na sonraí seo a chur ar fáil, toilíonn tú leis sin go sainráite. (Ag brath ar chineál do ghléis, is féidir go ngearrfaí táillí breise sonraí.) Comhthiomsófar gach sonraí diagnóiseacha agus úsáide maidir leis an gcuspóir seo ar shlí nach n-aithníonn tusa ná do ghléas go pearsanta, agus coimeádfar iad le haghaidh na hanailíse seo go ceann 7 mí. Is féidir leat rogha a dhéanamh gan sonraí diagnóiseacha agus sonraí úsáide a chur ar fáil dúinn, agus ní bheidh aon tionchar ag an gcinneadh sin ar fheidhmiúlacht ná ar oibriú do ghléis. Is féidir leat rogha a dhéanamh na bogearraí seo a dhíchumasú, trí Shocruithe ar do ghléas. Trí thapáil ar an gcnaipe “OK” thíos, aontaíonn tú leis seo le (i) tarchur sonraí diagnóiseacha agus sonraí úsáide go huathoibríoch agus (ii) bailiú, úsáid, stóráil, comhroinnt agus nochtadh sonraí diagnóiseacha agus sonraí úsáide ó do ghléas ag Samsung le haghaidh na gcuspóirí atá leagtha amach thuas.