Ліцензійна угода кінцевого користувача

Уважно прочитайте цю Ліцензійну угоду кінцевого користувача («Угода») до використання переносних пристроїв, які вироблено компанією Samsung або які мають торгову марку Samsung, наприклад, пристроїв серії Galaxy Watch, Galaxy Fit та Galaxy Buds (разом – «Переносний пристрій») і програм для керування переносними пристроями Samsung (разом – «Диспетчер»), оскільки він містить важливу інформацію.
Ця Ліцензійні угода є юридично оформленою угодою між вами (фізичною чи юридичною особою) та компанією Samsung Electronics Co., Ltd. («Samsung») стосовно програмного забезпечення, власником якого є компанія Samsung, її афілійовані компанії, сторонні постачальники та ліцензіари. Програмне забезпечення додається до цієї Угоди та включає програмне забезпечення та пов’язані з ним носії, друковані матеріали, онлайнову або електронну документацію, що стосуються використання вами Переносного пристрою та/або Диспетчера (разом – «Програмне забезпечення»).
Диспетчер є програмним засобом, який підключає ваш мобільний пристрій («Пристрій») до Переносного пристрою та дозволяє здійснювати за допомогою Пристрою керування, контролювання й оновлення відносно програмного забезпечення цього Переносного пристрою. Для звичайної роботи Переносному пристрою потрібно використовувати заздалегідь установлене програмне забезпечення.  Використовуючи Переносний пристрій, Диспетчер або заздалегідь установлене програмне забезпечення, ви приймаєте умови цієї Угоди.  Якщо ви не приймаєте ці умови, не використовуйте Переносний пристрій, Диспетчер або заздалегідь установлене програмне забезпечення.

1. Служба та повідомлення
Переносний пристрій, що працює автономно або підключений до вашого Пристрою, забезпечує різні можливості. У разі використання Переносного пристрою без з’єднання з телефоном можуть бути певні функціональні обмеження.
Оскільки як функції Переносного пристрою, так і Пристрій надаються їх власнику, стежте за тим, щоб не допустити несанкціонований доступ. Коли Переносний пристрій підключено до Пристрою, вони можуть обмінюватися даними користувачів між собою. Слідкуйте за режимом підключення/відключення пристрою та відключайте Переносний пристрій від Пристрою, якщо вам більше не потрібно з’єднання (деякі переносні пристрої, наприклад, Galaxy Buds можуть автоматично з’єднуватися з вашим Пристроєм).

Послуги та/або функції, що надаються Переносним пристроєм, можуть бути різними або обмеженими залежно від країни, моделі Пристрою та оператора мережі.
Переносний пристрій і Диспетчер можуть містити або підтримувати певне Програмне забезпечення для загального оздоровлення та керування станом здоров’я («Програмне забезпечення для здоров’я»). Переносний пристрій і Програмне забезпечення для здоров’я призначені лише для активного відпочинку й не призначені для використання з метою діагностики захворювань чи інших патологічних станів, з метою лікування, зменшення негативних наслідків, профілактики захворювань чи для інших медичних цілей. Певні дані, що надаються Програмним забезпеченням для здоров’я, призначені лише для довідки й не повинні розглядатися як медична консультація чи заміняти взаємодію між вами й вашим лікарем або іншим постачальником медичних послуг. Не ігноруйте професійні медичні консультації та не зволікайте з їхнім отриманням через дані, надані вам Програмним забезпеченням для здоров’я.
Samsung не несе відповідальність за будь-які тілесні ушкодження, збитки, втрати та/або витрати, яких зазнали користувачі та які пов’язані з послугами та/або відомостями, включно з рекомендаціями, інструктажем, порадами та/або вказівками, а також за точність інформації, яка надається, отримується чи до якої здійснюється доступ через Програмне забезпечення для здоров’я. Samsung не несе відповідальність за точність відомостей, що містяться в будь-яких статтях, матеріалах, опублікованих на зовнішніх сторонніх веб-сайтах, у довідкових матеріалах, а також за безпеку їх використання. Посилання на інформацію, що міститься на зовнішніх сторонніх веб-сайтах або в довідкових матеріалах, не мають вважатись ані ствердженням точності цієї інформації, ані схваленням вмісту цього веб-сайту або довідкового матеріалу в цілому. Ви визнаєте та погоджуєтеся, що будь-яка інформація, яку ви отримуєте в результаті використання Переносного пристрою, Програмного забезпечення для здоров’я або програми, попередньо включеної до їхнього складу, може не бути доцільною, точною, повною або надійною.

2. Надання ліцензії
Відповідно до умов і положень цієї Угоди вам надається обмежена невиключна ліцензія, що може бути відкликана, на інсталювання, використання, доступ, відображення та запуск Диспетчера на вашому Пристрої. Ви можете підключити декілька Переносних пристроїв до Пристрою за допомогою Диспетчера, але ви не повинні одночасно з цим надавати доступ до Переносного пристрою. Також ви не повинні підключати Переносний пристрій до кількох Пристроїв, зокрема, ПК.
На певні елементи Програмного забезпечення може поширюватися дія ліцензій на програмне забезпечення з відкритим вихідним кодом.  Положення таких ліцензій можуть заміщати деякі положення цієї Угоди.

3. Збереження прав і власності
Samsung зберігає за собою всі права, не надані вам прямо в цій Угоді. Програмне забезпечення захищено законами та міжнародними угодами про авторське право та інші права інтелектуальної власності. Компанії Samsung належить право володіння, авторське право та інші права інтелектуальної власності відносно Програмного забезпечення. Програмне забезпечення надається на умовах ліцензії, а не продається.

4. Обмеження
Ви не маєте права здійснювати реконструювання, декомпіляцію, дизасемблювання чи інші спроби видобути вихідний код або алгоритми Програмного забезпечення. Також не дозволяється змінювати Програмне забезпечення або вимикати будь-які його функції чи створювати на його основі похідні роботи. Ви не маєте права здавати Програмне забезпечення в оренду, позичати його, надавати його на умовах субліцензії або надавати послуги комерційного хостингу з використанням Програмного забезпечення.

5. Оновлення, змінення або призупинення Служби
У будь-який час Samsung може надавати чи робити доступними оновлення Служби («Оновлення»), зокрема, виправлення помилок, вдосконалення служби, нові функції, видалення наявних функцій або модифікацію Служби. Оновлення регулюються цією Угодою, за винятком випадків, коли разом із такими Оновленнями надаються окремі умови та положення. У такому разі Оновлення регулюються цими окремими умовами та положеннями. Оновлення програмного забезпечення системи безпеки, критичні виправлення помилок та інші важливі Оновлення можуть автоматично завантажуватися та інсталюватися з огляду на важливість своєчасного отримання таких Оновлень задля захисту вас та інших користувачів. Samsung явно зберігає за собою право на змінення, видалення, обмеження використання Служби або будь-якої її частини, а також на припинення або скасування доступу до Служби чи будь-якої її частини.
Samsung може надавати або робити доступними для вас оновлення Програмного забезпечення Переносного пристрою. Як правило, ви можете оновити Програмне забезпечення Переносного пристрою за допомогою Диспетчера, але в деяких випадках, наприклад, у випадку Galaxy Buds ви можете інсталювати оновлення за допомогою Програмного забезпечення ПК.
Щоб використовувати версію, яка пропонується через таке Оновлення, ви повинні мати ліцензію на програмне забезпечення, для якого передбачено Оновлення. В оновленій версії можуть бути додані нові функції та, в окремих випадках, можуть бути видалені існуючі функції. Зазвичай Оновлення є загальнодоступними, але в окремих ситуаціях їх буде надавати тільки ваш оператор мережі. Такі Оновлення будуть регулюватися договірними взаємовідносинами між вами й оператором мережі. Оновлення програмного забезпечення системи безпеки, критичні виправлення помилок та інші важливі Оновлення можуть автоматично завантажуватися та встановлюватися з огляду на важливість своєчасного отримання таких Оновлень.

6. Сторонні служби та вміст
Вам також можуть бути доступні сторонні служби. Samsung відмовляється від будь-яких гарантій або заяв щодо Програмного забезпечення для здоров’я чи будь-якого вмісту сторонніх служб, їхньої точності, повноти, дієвості та відповідності будь-яким застосовним законам чи правилам.Використання сторонніх служб і вмісту може регулюватись умовами використання, ліцензійною угодою, політикою конфіденційності або іншою подібною угодою відповідного стороннього постачальника. Певні частини Служби можуть регулюватися ліцензіями відкритого вихідного коду. У такому разі умови таких ліцензій відкритого вихідного коду можуть мати переважну силу по відношенню до цієї Угоди стосовно цієї частини Служби.

 7. Доступ до даних
Деякі функції Програмного забезпечення можуть вимагати доступу до Інтернету на вашому мобільному пристрої. На такі функції можуть поширюватися обмеження, встановлені вашим постачальником мережевих послуг або Інтернет-послуг. Програмне забезпечення може передбачати підключення до Інтернету через мобільну мережу, що може призвести до нарахування додаткової плати залежно від вашого тарифного плану. Крім того, на використання вами деяких функцій Програмного забезпечення може впливати відповідність і продуктивність вашого пристрою або доступу до даних.

8. Передавання Програмного забезпечення
Вам заборонено передавати третім сторонам ця Угода, а також права чи зобов’язання стосовно Програмного забезпечення, надані в цьому документі, якщо це не пов’язано з продажем Переносного пристрою, супроводжуваного Програмним забезпеченням. У такому випадку передача повинна включати Програмне забезпечення в повному обсязі (зокрема всі складові частини, носії та друковані матеріали, будь-які оновлення, ця Угода), при цьому вам не дозволяється залишати в себе будь-які копії Програмного забезпечення. Передавання не може бути непрямим, наприклад комісійним продажем. Кінцевий користувач, який отримує Програмне забезпечення, повинен погодитися з усіма умовами цієї Угоди до моменту здійснення передачі.

9. Дотримання законодавства
Ви визнаєте, що на Диспетчер чи Програмне забезпечення поширюються обмеження експортних операцій, установлені в різних країнах. Ви згодні дотримуватися всіх застосовних міжнародних та національних законів, що стосуються Диспетчера та Програмного забезпечення, зокрема всіх застосовних законів і правил щодо обмеження експортних операцій.

10. Припинення дії
Ця Угода залишається чинним до тих пір, поки не буде припинено його дію. Ваші права за цією Угодою автоматично втратять чинність без сповіщення з боку Samsung, якщо ви не виконаєте будь-які положення чи умови цього Договору. Після завершення дії цієї Угоди ви повинні повністю припинити використання Диспетчера чи Програмного забезпечення та знищити всі копії Диспетчера чи Програмного забезпечення.

11. Відмова від гарантії
ЗА ВІДСУТНОСТІ ОКРЕМОГО ТВЕРДЖЕННЯ В ПИСЬМОВІЙ ФОРМІ ПРЯМА ОБМЕЖЕНА ГАРАНТІЯ, ЯКА СУПРОВОДЖУЄ ВАШ ПЕРЕНОСНИЙ ПРИСТРІЙ І ПРОГРАМНЕ ЗАБЕЗПЕЧЕННЯ, ЩО НАДАЄТЬСЯ КОМПАНІЄЮ SAMSUNG (ВКЛЮЧЕНЕ В КОМПЛЕКТ ПЕРЕНОСНОГО ПРИСТРОЮ, ЗАВАНТАЖЕНЕ АБО ОТРИМАНЕ ІНШИМ ЧИНОМ), НАДАЄТЬСЯ НА УМОВАХ «ЯК Є» ТА «В МІРУ ДОСТУПНОСТІ» БЕЗ ЖОДНИХ ПРЯМИХ ЧИ НЕПРЯМИХ ГАРАНТІЙ БУДЬ-ЯКОГО ВИДУ З БОКУ SAMSUNG. МАКСИМАЛЬНОЮ МІРОЮ, ЩО ДОЗВОЛЯЄТЬСЯ НАЛЕЖНИМ ДО ЗАСТОСУВАННЯ ЗАКОНОДАВСТВОМ, SAMSUNG ВІДМОВЛЯЄТЬСЯ ВІД УСІХ ПРЯМИХ, НЕПРЯМИХ І ПЕРЕДБАЧЕНИХ ЗАКОНОМ ГАРАНТІЙ, ЯКІ ВКЛЮЧАЮТЬ, ЗОКРЕМА, НЕПРЯМІ ГАРАНТІЇ ПРИДАТНОСТІ ДО ПРОДАЖУ, ЗАДОВІЛЬНОЇ ЯКОСТІ АБО ЯКОСТІ ВИГОТОВЛЕННЯ, ПРИДАТНОСТІ ДЛЯ КОНКРЕТНОЇ ЦІЛІ, НАДІЙНОСТІ ЧИ ДОСТУПНОСТІ, ТОЧНОСТІ, ВІДСУТНОСТІ ВІРУСІВ, ГАРАНТІЮ СПОКІЙНОГО ВОЛОДІННЯ, ВІДСУТНОСТІ ПОРУШЕННЯ ПРАВ ТРЕТІХ ОСІБ АБО ІНШИХ ПОРУШЕНЬ ПРАВ. У ДЕЯКИХ ЮРИСДИКЦІЯХ НЕ ДОЗВОЛЯЄТЬСЯ ВИКЛЮЧЕННЯ АБО ОБМЕЖЕННЯ НЕПРЯМИХ ГАРАНТІЙ, ТОМУ ВИЩЕЗАЗНАЧЕНІ ВИКЛЮЧЕННЯ АБО ОБМЕЖЕННЯ МОЖУТЬ ДО ВАС НЕ ЗАСТОСОВУВАТИСЯ.

12. Програми та сервіси Samsung
Певні програми та/або сервіси можуть бути заздалегідь установлені на ваш Переносний пристрій або доступні для завантаження на нього. Такі програми та/або сервіси можуть потребувати участі в програмі обслуговування Samsung («Samsung Account»). Ваші обов’язки та права в межах Samsung Account визначено в окремих положеннях і умовах, а також у політиці конфіденційності Samsung Account.

13. Обмеження відповідальності
SAMSUNG НЕ НЕСЕ ВІДПОВІДАЛЬНІСТЬ ЗА БУДЬ-ЯКІ ЗБИТКИ БУДЬ-ЯКОГО ВИДУ, ЩО ВИНИКАЮТЬ У РЕЗУЛЬТАТІ АБО ВІДНОСНО ВИКОРИСТАННЯ ПРОГРАМНОГО ЗАБЕЗПЕЧЕННЯ, ЙОГО ВМІСТУ ЧИ ФУНКЦІЙ АБО НЕЗДАТНОСТІ ВИКОРИСТОВУВАТИ ПРОГРАМНЕ ЗАБЕЗПЕЧЕННЯ, ЙОГО ВМІСТ ЧИ ФУНКЦІЇ, НАВІТЬ ЯКЩО SAMSUNG БУЛО ВІДОМО ПРО МОЖЛИВІСТЬ ВИНИКНЕННЯ ТАКИХ ЗБИТКІВ. ДО ЦИХ ЗБИТКІВ НАЛЕЖАТЬ, ЗОКРЕМА, ЗБИТКИ, ЗАВДАНІ АБО ПОВ’ЯЗАНІ З ПОМИЛКАМИ, УПУЩЕННЯМИ, ПЕРЕРИВАННЯМИ, ДЕФЕКТАМИ, ЗАТРИМКАМИ В РОБОТІ ЧИ ПЕРЕДАВАННІ ДАНИХ, КОМП’ЮТЕРНИМИ ВІРУСАМИ, ПОМИЛКАМИ З’ЄДНАННЯ, ПЛАТОЮ ЗА ВИКОРИСТАННЯ МЕРЕЖІ, А ТАКОЖ УСІ ІНШІ ПРЯМІ, НЕПРЯМІ, СПЕЦІАЛЬНІ, ПОБІЧНІ, ШТРАФНІ АБО ВИПАДКОВІ ЗБИТКИ. У ДЕЯКИХ ЮРИСДИКЦІЯХ НЕ ДОЗВОЛЯЄТЬСЯ ВИКЛЮЧЕННЯ АБО ОБМЕЖЕННЯ ПОБІЧНИХ АБО ВИПАДКОВИХ ЗБИТКІВ, ТОМУ ВИЩЕЗАЗНАЧЕНІ ВИКЛЮЧЕННЯ АБО ОБМЕЖЕННЯ МОЖУТЬ ДО ВАС НЕ ЗАСТОСОВУВАТИСЯ.НЕЗВАЖАЮЧИ НА ВИЩЕЗАЗНАЧЕНЕ, ЗАГАЛЬНА ВІДПОВІДАЛЬНІСТЬ SAMSUNG ПЕРЕД ВАМИ ЗА ВСІМА ВТРАТАМИ, ЗБИТКАМИ, ПІДСТАВАМИ ДЛЯ ПОЗОВУ, ЗОКРЕМА, ВТРАТАМИ, ЗБИТКАМИ, ПІДСТАВАМИ ДЛЯ ПОЗОВУ НА ОСНОВІ УГОДИ, ЦИВІЛЬНОГО ПРАВОПОРУШЕННЯ АБО НА ІНШІЙ ОСНОВІ, ЩО ВИНИКАЮТЬ У РЕЗУЛЬТАТІ ВИКОРИСТАННЯ ВАМИ ПРОГРАМНОГО ЗАБЕЗПЕЧЕННЯ АБО ДІЇ БУДЬ-ЯКОГО ІНШОГО ПОЛОЖЕННЯ ЦЬОГО ДОГОВОРУ, НЕ ПОВИННА ПЕРЕВИЩУВАТИ СУМУ, СПЛАЧЕНУ ПОКУПЦЕМ КОНКРЕТНО ЗА ЦЕ ПРОГРАМНЕ ЗАБЕЗПЕЧЕННЯ. ВИЩЕЗАЗНАЧЕНІ ОБМЕЖЕННЯ, ВИКЛЮЧЕННЯ ТА ВІДМОВИ (ВКЛЮЧНО З ПОЛОЖЕННЯМИ РОЗДІЛІВ 11 І 12) ЗАСТОСОВУЮТЬСЯ МАКСИМАЛЬНОЮ МІРОЮ, ЩО ДОЗВОЛЯЄТЬСЯ НАЛЕЖНИМ ДО ЗАСТОСУВАННЯ ЗАКОНОДАВСТВОМ, НАВІТЬ ЯКЩО ЯКИЙСЬ ЗАСІБ ПРАВОВОГО ЗАХИСТУ НЕ ДОСЯГАЄ СВОЄЇ ГОЛОВНОЇ МЕТИ.

14. Застосовне законодавство
Ця Угода регулюється законодавством юрисдикції, резидентом якої ви є, без урахування положень колізійного права. Ця Угода не регулюються Конвенцією ООН про договори міжнародної купівлі-продажу товарів. Застосування цієї Конвенції в даному випадку прямо виключається.

15. Вирішення спорів
Якщо суперечності, розбіжності або спори, які будь-яким чином виникають унаслідок дії цієї Угоди або використання вами Програмного забезпечення, не можна врегулювати шляхом переговорів, вони підлягають невиключній юрисдикції судів країни вашого проживання. Незважаючи на вищезазначене, Samsung може в будь-якій юрисдикції звернутися до суду задля винесення наказу про забезпечувальні заходи (або еквівалентного типу термінового засобу судового захисту за загальним правом).

16. Повна угода
Ця Угода є повною угодою між вами та Samsung стосовно Програмного забезпечення. Він замінює собою будь-які попередні або одночасні усні чи письмові повідомлення, пропозиції та заяви стосовно Програмного забезпечення або будь-якого іншого питання, на яке поширюється дія цієї Угоди. У разі визнання будь-якого положення цієї Угоди позбавленим юридичної сили, недійсним, незаконним або таким, що не може бути підставою для позову, інші положення продовжують діяти в повному обсязі.

