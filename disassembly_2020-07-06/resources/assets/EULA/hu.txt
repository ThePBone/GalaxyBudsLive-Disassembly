Végfelhasználói licencszerződés

A jelen végfelhasználói licencszerződés (a továbbiakban: „Szerződés”) fontos információkat tartalmaz, ezért figyelmesen olvassa el, mielőtt használatba venné a Samsung gyártmányú vagy márkájú viselhető eszközöket, például a Galaxy Watch, Galaxy Fit és a Galaxy Buds sorozat eszközeit (a továbbiakban együttesen: „Viselhető eszköz”) és a Samsung viselhető eszközök kezelésére szolgáló alkalmazásait (a továbbiakban együttesen: „Manager”).
A jelen Szerződés jogi megállapodást jelent Ön (mint természetes vagy jogi személy) és a Samsung Electronics Co., Ltd. (a továbbiakban: „Samsung”) között a jelen Szerződéshez mellékelt és a Samsung, annak kapcsolt vállalkozásai, valamint külső beszállítói és licenctulajdonosai tulajdonát képező szoftverre vonatkozóan, amely magában foglalja a szoftvert és a kapcsolódó adathordozókat, nyomtatott anyagokat, online vagy elektronikus dokumentációt, amelyek tárgya a Viselhető eszköz és/vagy a Manager Ön általi használata (a továbbiakban együttesen: „Szoftver”).
A Manager az Ön mobileszköze (a továbbiakban: „Eszköz”) és a Viselhető eszköz csatlakoztatására, valamint a Viselhető eszköz szoftverének az Eszköz segítségével történő kezelésére, vezérlésére és frissítésére szolgáló szoftver. A Viselhető eszköz normál működéséhez az előre rátöltött szoftver használata szükséges.  A Viselhető eszköz, az előre rátöltött szoftver vagy a Manager használatával Ön elfogadja a jelen Szerződés feltételeit.  Ha nem fogadja el a feltételeket, akkor ne használja a Viselhető eszközt, az előre rátöltött szoftvert és a Managert.

1. Szolgáltatás és értesítések
A Viselhető eszköz önmagában vagy az Eszközhöz kapcsolódva különféle élményeket kínál. Amennyiben telefonnal létesített kapcsolat nélkül használja a Viselhető eszközt, bizonyos funkciók működése korlátozott lehet.
Mivel a Viselhető eszköz és az Eszköz a tulajdonos számára biztosít funkciókat, ügyeljen a jogosulatlan hozzáférés megelőzésére. A Viselhető eszköz és az Eszköz közötti kapcsolat ideje alatt mindkét eszköz továbbíthat felhasználói adatokat a másikra. Ismerkedjen meg az eszközhöz való kapcsolódás és az eszközről történő leválasztás módjával, és amikor nincs szüksége a kapcsolatra, válassza le a Viselhető eszközt az Eszközről (egyes viselhető eszközök, mint például a Galaxy Buds automatikusan kapcsolódhatnak az Eszközhöz.)

A Viselhető eszköz által nyújtott szolgáltatások és/vagy funkciók az országtól, az Eszköz típusától, illetve a mobilszolgáltatótól függően eltérők vagy korlátozottak lehetnek.
A Viselhető eszköz és a Manager adott általános közérzet- és fittségjavító Szoftvert (a továbbiakban: „Fitneszszoftver”) tartalmazhat, vagy kompatibilis lehet ilyennel. A Viselhető eszköz és a Fitneszszoftver csak szabadidős használatra szolgál, nem rendeltetésük betegség vagy egyéb kóros állapotok diagnosztizálása, betegség gyógyítása, enyhítése, kezelése, megelőzése vagy egyéb gyógyászati célok. A Fitneszszoftverből származó adatok csak tájékoztatási célt szolgálnak, nem tekinthetők orvosi tanácsnak, és nem rendeltetésük az Ön és kezelőorvosa vagy egyéb egészségügyi szolgáltató közötti kapcsolat kiváltása. Ne hagyja figyelmen kívül az orvosi szaktanácsokat, és ne halogassa az orvosi szaktanács kérését pusztán a Fitneszszoftver révén szerzett ismeretei miatt.
A Samsung nem felel a felhasználó által elszenvedett olyan sérülésekért, károkért, veszteségekért és/vagy költségekért, amelyek a Fitneszszoftver által nyújtott, illetve annak segítségével beszerzett vagy hozzáfért szolgáltatásokkal és/vagy információkkal – beleértve a javaslatokat, edzésvezetést, tippeket és/vagy útmutatást – függenek össze, sem a Fitneszszoftver által nyújtott, illetve annak segítségével beszerzett vagy hozzáfért információk pontosságáért. A Samsung nem felel a harmadik felek által biztosított külső webhelyeken vagy referenciaanyagokban szereplő cikkekben vagy anyagokban foglalt információk pontosságáért, sem a használatuk biztonságosságáért. A harmadik felek által biztosított külső webhelyeken vagy referenciaanyagokban szereplő információkra történő hivatkozás nem tekinthető sem az adott információ pontossága megerősítésének, sem az adott webhely vagy referenciaanyag tartalma általános jóváhagyásának. Ön tudomásul veszi és elfogadja, hogy a Viselhető eszköz, a Fitneszszoftver vagy az eszközre előre rátöltött bármilyen alkalmazás használatával szerzett információk nem feltétlenül megfelelőek, pontosak, teljesek és megbízhatóak.

2. Licenc biztosítása
A jelen Szerződés használati feltételei értelmében Ön korlátozott, nem kizárólagos, visszavonható licencet kap a Manager telepítésére, használatára, hozzáférésére, megjelenítésére és futtatására az Ön Eszközén. Ön a Manager segítségével több Viselhető eszközt is csatlakoztathat egy Eszközhöz, de egy időben csak egy Viselhető eszköz lesz elérhető. Egy Viselhető eszköz nem csatlakoztatható több Eszközhöz, beleértve egyebek között a számítógépet.
A Szoftver bizonyos részeire nyílt forráskódú tartalom licencei vonatkozhatnak.  A nyílt forráskódú tartalom licenceinek rendelkezései felülbírálhatják a jelen Szerződés bizonyos feltételeit.

3. Jogok és tulajdonjog fenntartása
A Samsung minden olyat jogot fenntart, amelyet a jelen Szerződésben nem ruház át Önre kifejezetten. A Szoftvert szerzői és egyéb szellemi tulajdonra vonatkozó törvények és egyezmények védik. A Szoftver jogcíme, szerzői és egyéb szellemi tulajdonra vonatkozó jogai a Samsung tulajdonát képezik. A Szoftver nem eladásra, hanem licencbérletbe adásra kerül.

4. Korlátozások
Önnek tilos a Szoftvert visszafejteni, visszafordítani, belső felépítését elemezni, vagy bármilyen egyéb módon megkísérelni forráskódja vagy algoritmusai felfedését; módosítani vagy működésképtelenné tenni a Szoftvert bármely funkcióját; vagy származékos művet létrehozni a Szoftver alapján. Önnek tilos a Szoftvert kölcsönadnia, bérbe adnia, lízingelnie, továbblicencelnie vagy kereskedelmi szoftverbefogadási (hosting) szolgáltatást nyújtani a segítségével.

5. A Szolgáltatás frissítése, módosítása vagy felfüggesztése
A Samsung bármikor frissítéseket bocsáthat rendelkezésre vagy tehet elérhetővé a Szolgáltatáshoz (a továbbiakban: „Frissítések”), ideértve egyebek között a hibajavításokat, a szolgáltatásbővítéseket, új funkciók hozzáadását vagy meglévők törlését, valamint a Szolgáltatás módosítását. A Frissítéseket a jelen Szerződés szabályozza, hacsak a Frissítésekhez nem tartoznak külön használati feltételek; utóbbi esetben ezek a külön használati feltételek szabályozzák a Frissítéseket. Az eszköz automatikusan letöltheti és telepítheti a biztonsági szoftver Frissítéseit, a kritikus hibajavításokat és az egyéb fontos Frissítéseket, mivel az ilyen Frissítések időben történő fogadása fontos az Ön és az egyéb felhasználók védelme szempontjából. A Samsung kifejezetten fenntartja magának a jogot arra, hogy a Szolgáltatást vagy annak bármely részét módosítsa, felfüggessze, eltávolítsa, korlátozza a használatát, vagy letiltsa a hozzáférést.
A Samsung Szoftverfrissítéseket bocsáthat rendelkezésére vagy tehet elérhetővé az Ön számára a Viselhető eszközhöz. A Viselhető eszköz Szoftvere általában a Manager segítségével frissíthető, bizonyos esetekben, például a Galaxy Buds esetén azonban a számítógépes Szoftverrel végezhető el a frissítés.
A Frissítéssel rendelkezésre bocsátott verzió használatához Önnek rendelkeznie kell a szoftver licencével, amely feljogosítja a Frissítésre. A frissített verzió tartalmazhat új funkciókat, illetve bizonyos meghatározott esetekben megszüntethet meglévő funkciókat. Bár a Frissítések általánosan elérhetők lesznek, bizonyos körülmények között a Frissítést csak a mobilszolgáltató kínálja; az ilyen Frissítéseket az Ön és a mobilszolgáltató közötti szerződéses viszony szabályozza. A biztonsági szoftver Frissítéseit, a kritikus hibajavításokat és az egyéb fontos Frissítéseket az eszköz az ilyen Frissítések időben történő fogadásának fontossága miatt automatikusan letöltheti és telepítheti.

6. Harmadik felek szolgáltatásai és tartalmai
Önnek harmadik felek nyújtotta szolgáltatások is rendelkezésére állhatnak. A Samsung kizár minden garanciát és tényállítást a Fitneszszoftver szolgáltatásai és a harmadik felek nyújtotta szolgáltatások tartalmát, pontosságát, teljességét, hatékonyságát és bármely alkalmazandó jognak vagy szabályozásnak való megfelelőségét illetően.A harmadik felek szolgáltatásainak és tartalmainak használatát az adott szolgáltató harmadik fél használati feltételei, licencszerződése, adatvédelmi nyilatkozata vagy egyéb, hasonló megállapodása szabályozhatja. A Szolgáltatás bizonyos részeire nyílt forráskódú tartalom licencei vonatkozhatnak; ilyen esetben a nyílt forráskódú tartalom licenceinek feltételei a Szolgáltatás adott részét illetően elsőbbséget élvezhetnek a jelen Szerződés feltételeivel szemben.

 7. Adathozzáférés
A Szoftver bizonyos funkcióihoz a mobileszköznek internet-hozzáféréssel kell rendelkeznie, és a hálózat- vagy internetszolgáltató korlátozásai lehetnek rájuk érvényesek. A Szoftver mobilhálózaton keresztül férhet hozzá az internethez, ami az előfizetési csomagtól függően további költséggel járhat. Emellett a Szoftver egyes funkciói által nyújtott élményt befolyásolhatja az eszköz hardverének és adathozzáférésnek az alkalmassága és teljesítménye.

8. A szoftver átruházása
A jelen Szerződés és a Szoftverrel kapcsolatos, itt megadott jogok vagy előírt kötelezettségek nem ruházhatók át harmadik félre, kivéve, ha ez a Viselhető eszköznek a Szoftverrel együtt történő eladásához kapcsolódóan történik. Ilyen esetben az átruházásnak a teljes Szoftverre ki kell terjednie (beleértve annak minden összetevőjét, az adathordozókat és a nyomtatott anyagokat, minden frissítést és a jelen Szerződést), és Ön nem tarthatja meg a Szoftver egyetlen példányát sem. Az átruházás nem lehet közvetett, nem történhet például küldemény formájában. Az átruházás előtt a Szoftvert megkapó végfelhasználónak a Szerződés valamennyi feltételét el kell fogadnia.

9. A törvények betartása
Ön tudomásul veszi, hogy a Managerre, illetve a Szoftverre bizonyos országok esetében exportkorlátozások érvényesek. Ön beleegyezik abba, hogy betartja a Managerre és a Szoftverre vonatkozó összes vonatkozó nemzetközi és nemzeti jogszabályt, beleértve az export korlátozásával kapcsolatos valamennyi alkalmazandó jogot és szabályozást.

10. Megszűnés
Jelen Szerződés a megszűnéséig érvényes. Amennyiben Ön nem tesz eleget a jelen Szerződés használati feltételeinek, akkor az Önt e Szerződés keretén belül megillető jogok a Samsung általi külön értesítés nélkül automatikusan megszűnnek. A jelen Szerződés megszűnését követően Önnek fel kell hagynia a Manager és a Szoftver használatával, és meg kell semmisítenie a Manager és a Szoftver valamennyi példányát.

11. Garanciával kapcsolatos jogi nyilatkozat
HACSAK A VISELHETŐ ESZKÖZHÖZ TARTOZÓ ÍRÁSOS KIFEJEZETT KORLÁTOZOTT GARANCIA NEM RENDELKEZIK MÁSKÉNT, A SAMSUNG ÁLTAL BIZTOSÍTOTT (A VISELHETŐ ESZKÖZHÖZ MELLÉKELT, LETÖLTÖTT VAGY MÁS MÓDON BESZERZETT) SZOFTVER RENDELKEZÉSRE BOCSÁTÁSA „ADOTT ÁLLAPOTÁBAN”, „AHOGY ELÉRHETŐ” ALAPON TÖRTÉNIK, A SAMSUNG MINDENNEMŰ KIFEJEZETT VAGY VÉLELMEZETT GARANCIÁJA NÉLKÜL. A SAMSUNG AZ ALKALMAZANDÓ JOG ÁLTAL MEGENGEDETT LEHETSÉGES LEGNAGYOBB MÉRTÉKBEN KIZÁR MINDENNEMŰ KIFEJEZETT, VÉLELMEZETT VAGY TÖRVÉNYES GARANCIÁT, IDEÉRTVE EGYEBEK KÖZÖTT A FORGALOMKÉPESSÉGRE, A KIELÉGÍTŐ MINŐSÉGRE VAGY SZAKSZERŰSÉGRE, AZ ADOTT CÉLNAK VALÓ MEGFELELÉSRE, A MEGBÍZHATÓSÁGRA VAGY RENDELKEZÉSRE ÁLLÁSRA, A PONTOSSÁGRA, A VÍRUSMENTESSÉGRE, A ZAVARTALAN FELHASZNÁLÓI ÉLMÉNYRE, A HARMADIK FELET ILLETŐ JOGOK MEGSÉRTÉSÉNEK KIZÁRÁSÁRA ÉS AZ EGYÉB JOGSÉRTÉSMENTESSÉGRE VONATKOZÓ VÉLELMEZETT GARANCIÁKAT. BIZONYOS JOGHATÓSÁGOK NEM TESZIK LEHETŐVÉ A VÉLELMEZETT GARANCIÁK KIZÁRÁSÁT VAGY KORLÁTOZÁSÁT; ILYEN ESETBEN A FENTI KIZÁRÁSOK VAGY KORLÁTOZÁSOK NEM VONATKOZNAK ÖNRE.

12. Samsung alkalmazások és szolgáltatások
Lehetséges, hogy bizonyos alkalmazások és/vagy szolgáltatások előre a Viselhető eszközre vannak töltve, illetve letölthetők rá. Az ilyen alkalmazások és/vagy szolgáltatások használata Samsung szolgáltatási tagságot (a továbbiakban: „SamsungAccount”) igényelhet. Az Ön Samsung Accounttal kapcsolatos jogait és kötelezettségeit a Samsung Account külön használati feltételei és adatvédelmi nyilatkozata határozzák meg.

13. Felelősségkorlátozás
A SAMSUNG NEM VÁLLAL FELELŐSSÉGET A SZOFTVER, ANNAK TARTALMA VAGY FUNKCIÓI HASZNÁLATÁBÓL VAGY ENNEK LEHETETLENSÉGÉBŐL EREDŐ VAGY EHHEZ KAPCSOLÓDÓ SEMMILYEN FAJTA KÁRÉRT, IDEÉRTVE EGYEBEK KÖZÖTT A HIBÁK, MULASZTÁSOK, MEGSZAKADÁSOK, HIÁNYOSSÁGOK, MŰVELETI VAGY ÁTVITELI KÉSÉSEK, SZÁMÍTÓGÉPES VÍRUS, KAPCSOLÓDÁSI HIBA, HÁLÓZATI DÍJAK ÁLTAL OKOZOTT VAGY EZEKKEL ÖSSZEFÜGGŐ KÁROKAT, TOVÁBBÁ MINDEN KÖZVETLEN, KÖZVETETT, KÜLÖNLEGES, VÉLETLENSZERŰ, PÉLDÁT STATUÁLÓ VAGY JÁRULÉKOS KÁRT, MÉG AKKOR SEM, HA A SAMSUNG TÁJÉKOZTATÁST KAPOTT AZ ILYEN KÁROK ELŐFORDULÁSÁNAK LEHETŐSÉGÉRŐL. BIZONYOS JOGHATÓSÁGOK NEM TESZIK LEHETŐVÉ A VÉLETLENSZERŰ VAGY JÁRULÉKOS KÁROK KIZÁRÁSÁT VAGY KORLÁTOZÁSÁT; ILYEN ESETBEN A FENTI KORLÁTOZÁSOK ÉS KIZÁRÁSOK NEM VONATKOZNAK ÖNRE.A FENTIEKTŐL FÜGGETLENÜL A SAMSUNG ÖNNEL SZEMBENI TELJES FELELŐSSÉGE A SZOFTVER ÖN ÁLTAL TÖRTÉNŐ HASZNÁLATÁBÓL VAGY A JELEN SZERZŐDÉS BÁRMELY EGYÉB RENDELKEZÉSÉBŐL EREDŐ MINDEN VESZTESÉGÉRT, KÁRÉRT VAGY KERESETÉRT – LEGYEN ANNAK ALAPJA SZERZŐDÉS, MAGÁNJOGI VÉTKES CSELEKMÉNY VAGY BÁRMILYEN EGYÉB MEGFONTOLÁS – NEM HALADHATJA MEG A VÁSÁRLÓ ÁLTAL KIFEJEZETTEN A JELEN SZOFTVERÉRT FIZETETT ÖSSZEGET. A FENTEBBI KORLÁTOZÁSOK, KIZÁRÁSOK ÉS JOGI NYILATKOZATOK (BELEÉRTVE A 11. ÉS A 12. PONTOT) AZ ALKALMAZANDÓ JOG ÁLTAL LEHETŐVÉ TETT LEGNAGYOBB MÉRTÉKBEN ALKALMAZANDÓK, ABBAN AZ ESETBEN IS, HA A JOGORVOSLAT ÍGY NEM TUDJA BETÖLTENI ALAPVETŐ RENDELTETÉSÉT.

14. Alkalmazandó jog
A jelen Szerződésre az Ön lakóhelye szerinti joghatóság jogszabályai érvényesek, tekintet nélkül a jogi rendelkezésekkel való ellentmondásaira. Az áruk nemzetközi adásvételi szerződéseiről szóló ENSZ-egyezmény alkalmazása a jelen Szerződéssel kapcsolatban kifejezetten ki van zárva.

15. Vitás kérdések rendezése
Abban az esetben, ha a jelen Szerződésből vagy a Szoftver Ön általi használatából fakadó vita, jogvita vagy véleménykülönbség nem rendezhető közös megegyezéssel, akkor az Ön lakóhelye szerint illetékes bíróság jogosult nem kizárólagos illetékességgel annak eldöntésére. A Samsung a fentiek ellenére bármilyen joghatósághoz fordulhat ideiglenes jogorvoslatért (vagy ennek megfelelő gyorsított bírósági beavatkozásért).

16. A megállapodás teljessége
A jelen Szerződés képezi a Szoftverrel kapcsolatos teljes megállapodást Ön és a Samsung között, hatályon kívül helyezve a Szoftverre és a jelen Szerződés hatálya alá tartozó bármely más kérdésre vonatkozó valamennyi korábbi vagy egyidejű szóbeli vagy írásos kommunikációt, ajánlatot és tényállítást. Amennyiben a jelen Szerződés bármely rendelkezését semmisnek, érvénytelennek, érvényesíthetetlennek vagy törvénytelennek nyilvánítják, az egyéb rendelkezések továbbra is teljes mértékben érvényesek és hatályosak maradnak.

