Licentieovereenkomst voor eindgebruikers

Lees deze licentieovereenkomst voor eindgebruikers (de “Overeenkomst”) zorgvuldig door voordat u overgaat tot gebruik van de door Samsung gefabriceerde of onder het merk Samsung uitgebrachte draagbare apparaten, zoals Galaxy Watch-, Galaxy Fit- en Galaxy Buds serie (gezamenlijk “Draagbaar apparaat”), en beheerapplicaties voor draagbare Samsung-apparaten (gezamenlijk “Manager”), aangezien deze belangrijke informatie bevat.
Deze Overeenkomst is een wettelijke overeenkomst tussen u (een individu of een entiteit) en Samsung Electronics Co., Ltd. (“Samsung”) betreffende software die eigendom is van Samsung en aan haar gelieerde bedrijven en eventuele externe leveranciers en licentiehouders, welke is meegeleverd met deze Overeenkomst en bestaat uit software en bijbehorende media, gedrukte materialen en “online” of elektronische documentatie die verband houden met uw gebruik van het Draagbare apparaat en/of de Manager (gezamenlijk “Software”).
De Manager is een softwareprogramma dat uw mobiele apparaat (het “Apparaat”) aansluit op een Draagbaar apparaat. Zo kunt u de software van het Draagbare apparaat beheren, controleren of bijwerken via het Apparaat. Voor de normale werking van het Draagbare apparaat is het gebruik van vooraf geïnstalleerde software vereist.  Door gebruik te maken van het Draagbare apparaat, de Manager of de vooraf geïnstalleerde software, stemt u in met de voorwaarden van deze Overeenkomst.  Indien u niet instemt met deze voorwaarden, mag u niet gebruikmaken van het Draagbare apparaat, de Manager of de vooraf geïnstalleerde software.

1. Service en kennisgevingen
Het Draagbare apparaat biedt diverse gebruiksmogelijkheden, zowel zelfstandig als in verbinding met uw Apparaat. Als u het Draagbare apparaat gebruikt zonder telefoonverbinding, kan de functionaliteit beperkt zijn.
De functionaliteit van het Draagbare apparaat en het Apparaat wordt geboden ten behoeve van de eigenaar. Wees daarom zorgvuldig om niet-geautoriseerde toegang te voorkomen. Wanneer het Draagbare apparaat is aangesloten op een Apparaat, kunnen deze onderling gebruikersgegevens uitwisselen. Wees u bewust van de wijze waarop verbindingen vanaf het apparaat worden gemaakt en verbroken, en verbreek de verbinding tussen uw Draagbare apparaat en het Apparaat wanneer u deze verbinding niet meer nodig hebt. (Sommige draagbare apparaten, zoals de Galaxy Buds, kunnen automatisch verbinding maken met uw Apparaat.)

De services en/of functies die door het Draagbare apparaat worden aangeboden, kunnen variëren of beperkt beschikbaar zijn afhankelijk van uw land, model of netwerkoperator.
Het Draagbare apparaat en de Manager kunnen bepaalde Software voor algemeen welzijn en fitnessmanagement (“Fit-software”) bevatten of is mogelijk hiermee compatibel. Het Draagbare apparaat en de Fit-software zijn alleen bedoeld voor recreatief gebruik en zijn niet bedoeld voor gebruik bij de diagnose van ziekten of andere aandoeningen of bij het genezen, verzachten, behandelen of voorkomen van ziekten of voor andere medische doeleinden. Bepaalde gegevens die zijn afgeleid van de Fit-software, dienen uitsluitend voor informatieve doeleinden en zijn niet bedoeld als medisch advies of ter vervanging van de relatie tussen u en uw arts of andere medische dienstverlener. Negeer geen professioneel medisch advies en stel het inwinnen hiervan nooit uit op basis van informatie die u hebt verkregen via de Fit-software.
Samsung is niet aansprakelijk jegens u voor door gebruikers geleden of gemaakte letsel- en schadegevallen, verliezen en/of kosten in verband met de services en/of informatie, met inbegrip van aanbevelingen, coaching, tips en/of richtlijnen of voor de nauwkeurigheid van informatie die is verstrekt of verworven, verkregen of geopend via Fit-software. Samsung is niet verantwoordelijk voor de nauwkeurigheid van informatie in artikelen of materialen die verschijnen op externe websites of in referentiemateriaal van derden, of voor de beveiliging of bescherming van het gebruik hiervan. Een verwijzing naar informatie op externe websites of in referentiemateriaal van derden betekent niet dat Samsung de nauwkeurigheid van de informatie of de inhoud van de betreffende website of de verwijzing in het algemeen ondersteunt. U erkent en accepteert dat alle informatie die u ontvangt via het Draagbare apparaat of de Fit-software of enige andere toepassing die is voorgeïnstalleerd, mogelijk niet geschikt, accuraat, volledig of betrouwbaar is.

2. Toekenning van licentie
Wij verlenen u, overeenkomstig de algemene voorwaarden van deze Overeenkomst, een beperkte niet-exclusieve, herroepbare licentie voor het installeren, gebruiken, weergeven en uitvoeren van de Manager op uw Draagbare apparaat. U kunt door middel van de Manager meerdere Draagbare apparaten aansluiten op een Apparaat, maar u mag het Draagbare apparaat niet gelijktijdig beschikbaar maken. Verder is het niet toegestaan een Draagbaar apparaat aan te sluiten op meerdere Apparaten, met inbegrip van, maar niet beperkt tot, pc’s.
Op bepaalde onderdelen van de Software zijn mogelijk open source-licenties van toepassing.  De bepalingen in de open source-licenties kunnen prevaleren boven de bepalingen van deze Overeenkomst.

3. Voorbehoud van rechten en eigendom
Samsung behoudt zich alle rechten voor die niet uitdrukkelijk aan u zijn verleend in deze Overeenkomst. De Software wordt beschermd door het auteursrecht en andere wetten en verdragen inzake intellectuele eigendom. Samsung is eigenaar van het eigendomsrecht, het auteursrecht en andere intellectuele-eigendomsrechten met betrekking tot de Software. De Software wordt in licentie gegeven, niet verkocht.

4. Beperkingen
U mag de Software niet onderwerpen aan reverse-engineering, decompileren, disassembleren of anderszins trachten de broncode of algoritmen van de Software te achterhalen, noch mag u de Software of enige functies daarvan wijzigen of uitschakelen, noch afgeleide werken maken op basis van de Software. U mag de Software niet verhuren, leasen, uitlenen of in sublicentie geven, of commerciële hostingservices aanbieden met de Software.

5. Updates, wijziging of opschorting van de Service
Samsung kan op elk gewenst moment updates of upgrades voor de Service (“Updates”) bieden of beschikbaar stellen, met inbegrip van, zonder beperking, bugfixes, serviceverbeteringen, nieuwe functies, verwijdering van bestaande functies, of aanpassing van de Service. Updates vallen onder deze Overeenkomst, tenzij bij deze Updates afzonderlijke algemene voorwaarden worden verstrekt. In dat geval zijn deze afzonderlijke algemene voorwaarden van toepassing op de Updates. Updates voor beveiligingssoftware of kritieke bugfixes of andere belangrijke Updates kunnen automatisch worden gedownload en geïnstalleerd omdat het belangrijk is dat u deze Updates tijdig ontvangt om u en andere gebruikers beter te beschermen. Samsung behoudt zich uitdrukkelijk het recht voor het gebruik van de Service of enig onderdeel daarvan te wijzigen, op te schorten, te verwijderen of te beperken, of de toegang tot de Service te blokkeren.
Samsung kan updates van de Software van het Draagbare apparaat aan u leveren of ter beschikking stellen. In het algemeen kunt u de Software van het Draagbare apparaat met behulp van de Manager bijwerken. In sommige gevallen, zoals bij de Galaxy Buds, kunt u deze bijwerken met behulp van pc-software.
Als u gebruik wilt maken van de versie die via een dergelijke Update is verstrekt, moet u eerst een licentie verkrijgen voor de software die in aanmerking komt voor de Update. Met de bijgewerkte versie kunnen nieuwe functies worden toegevoegd en in beperkte gevallen bestaande functies worden verwijderd. Hoewel de Update algemeen beschikbaar is, worden de Updates in enkele beperkte gevallen alleen aangeboden door uw netwerkprovider. Deze Updates vallen onder uw contractuele relatie met uw netwerkprovider. Een Update voor beveiligingssoftware of kritieke bugfixes of andere belangrijke Updates kan of kunnen automatisch worden gedownload en geïnstalleerd omdat het belangrijk is dat u deze Updates tijdig ontvangt.

6. Services en inhoud van derden
Mogelijk zijn ook services van derden voor u beschikbaar. Samsung wijst elke garantie of verklaring met betrekking tot de Fit-software, nauwkeurigheid, volledigheid, doeltreffendheid en naleving van enige toepasselijke wet- of regelgeving door de services van derden van de hand.Het gebruik van services en inhoud van derden kan onder gebruiksvoorwaarden, een licentieovereenkomst, privacybeleid of gelijksoortige overeenkomst van deze externe leverancier vallen. Voor bepaalde delen van de Service kunnen open-sourcelicenties gelden, waarbij de voorwaarden van deze open-sourcelicenties voorrang kunnen hebben op de bepalingen van deze Overeenkomst voor dat gedeelte van de Service.

 7. Toegang tot gegevens
Voor sommige voorzieningen van de Software is het mogelijk noodzakelijk dat uw mobiele apparaat toegang heeft tot internet. Deze voorzieningen kunnen zijn onderworpen aan beperkingen die zijn opgelegd door uw netwerk- of internetprovider. De Software maakt mogelijk internetverbinding via uw mobiele netwerk, waaraan aanvullende kosten kunnen zijn verbonden, afhankelijk van uw abonnement. Daarnaast kan uw gebruik van bepaalde voorzieningen van de Software afhankelijk zijn van de geschiktheid en prestaties van de hardware van uw apparaat of uw toegang tot gegevens.

8. Overdracht van software
U mag deze Overeenkomst of de in dit document toegekende rechten met betrekking tot de Software niet aan derden overdragen, tenzij dit gebeurt in verband met de verkoop van het Draagbare apparaat dat samen met de Software is geleverd. In een dergelijk geval moet de overdracht alle Software (inclusief alle onderdelen, de media en gedrukte materialen, eventuele upgrades en deze Overeenkomst) omvatten en mag u geen kopieën van de Software behouden. De overdracht mag geen indirecte overdracht vormen, zoals een consignatie. Voorafgaand aan de overdracht moet de eindgebruiker die de Software ontvangt, akkoord gaan met alle voorwaarden van de Overeenkomst.

9. Naleving van wetgeving
U erkent dat de manager of de Software onderworpen is aan exportbeperkingen van verschillende landen. U gaat ermee akkoord dat u zich houdt aan alle toepasselijke internationale en nationale wetten die van toepassing zijn op de manager of de Software, inclusief alle toepasselijke wet- en regelgeving inzake exportbeperking.

10. Beëindiging
Deze Overeenkomst blijft van kracht totdat deze wordt beëindigd. Als u de algemene voorwaarden van deze Overeenkomst niet naleeft, worden uw rechten op grond van deze Overeenkomst automatisch beëindigd zonder voorafgaande kennisgeving door Samsung. Na beëindiging van deze Overeenkomst mag u niet langer gebruikmaken van de Manager of de Software en moet u alle exemplaren van de Manager of de Software vernietigen.

11. Disclaimer van garantie
TENZIJ APART VERMELD IN EEN SCHRIFTELIJKE, UITDRUKKELIJK BEPERKTE GARANTIE BIJ UW DRAAGBARE APPARAAT, WORDT ALLE SOFTWARE DIE DOOR SAMSUNG MET DIT DRAAGBARE APPARAAT WORDT GELEVERD (HETZIJ OPGENOMEN OP HET APPARAAT, GEDOWNLOAD OF OP ANDERE WIJZE VERKREGEN) AANGEBODEN “ZOALS DEZE IS” EN “OP BASIS VAN BESCHIKBAARHEID”, ZONDER GARANTIES VAN WELKE AARD DAN OOK VAN SAMSUNG, EXPLICIET DAN WEL IMPLICIET. VOOR ZOVER MOGELIJK OP GROND VAN TOEPASSELIJK RECHT, WIJST SAMSUNG ALLE GARANTIES, UITDRUKKELIJK, IMPLICIET OF WETTELIJK, MET INBEGRIP VAN, MAAR NIET BEPERKT TOT, IMPLICIETE GARANTIES VAN VERKOOPBAARHEID, TOEREIKENDE KWALITEIT OF VAKKUNDIGE INSPANNING, GESCHIKTHEID VOOR EEN BEPAALD DOEL, BETROUWBAARHEID OF BESCHIKBAARHEID, NAUWKEURIGHEID, ONTBREKEN VAN VIRUSSEN, RUSTIG GENOT, NIET-SCHENDING VAN DE RECHTEN VAN DERDEN OF ANDERE SCHENDINGEN VAN RECHTEN. IN SOMMIGE RECHTSGEBIEDEN IS UITSLUITING OF BEPERKING VAN IMPLICIETE GARANTIES NIET TOEGESTAAN, WAARDOOR DE BOVENGENOEMDE UITSLUITINGEN OF BEPERKINGEN MOGELIJK NIET OP U VAN TOEPASSING ZIJN.

12. Applicaties en services van Samsung
Bepaalde toepassingen en/of services van derden kunnen vooraf zijn geïnstalleerd, of worden gedownload op, uw Draagbare Apparaat. Voor dergelijke applicaties en/of services is mogelijk een Samsung Service-lidmaatschap (“Samsung Account”) vereist. Uw rechten en plichten onder dit Samsung Account zijn vastgelegd in afzonderlijke algemene voorwaarden, evenals het privacybeleid voor dit Samsung Account.

13. Aansprakelijkheidsbeperking
SAMSUNG IS NIET AANSPRAKELIJK VOOR ENIGERLEI SCHADE VOORTKOMEND UIT OF IN VERBAND MET HET GEBRUIK OF ONVERMOGEN TOT HET GEBRUIK VAN DE SOFTWARE, OF DE INHOUD OF FUNCTIONALITEIT ERVAN, MET INBEGRIP VAN, DOCH NIET BEPERKT TOT, SCHADE VEROORZAAKT DOOR OF IN VERBAND MET FOUTEN, WEGLATINGEN, ONDERBREKINGEN, TEKORTKOMINGEN, VERTRAGING IN DE WERKING OF VERZENDING, COMPUTERVIRUSSEN, ONVERMOGEN OM EEN VERBINDING TE MAKEN, KOSTEN VOOR NETWERKTOEGANG, EN ALLE OVERIGE DIRECTE, INDIRECTE, SPECIALE, INCIDENTELE, DOOR HET GERECHT OPGELEGDE OF GEVOLGSCHADE, ZELFS INDIEN SAMSUNG OP DE HOOGTE WAS GEBRACHT VAN DE MOGELIJKHEID VAN DERGELIJKE SCHADE. IN SOMMIGE RECHTSGEBIEDEN IS DE UITSLUITING OF BEPERKING VAN INCIDENTELE SCHADE OF GEVOLGSCHADE NIET TOEGESTAAN, ZODAT DE BOVENSTAANDE UITSLUITINGEN OF BEPERKINGEN MOGELIJK NIET OP U VAN TOEPASSING ZIJN.NIETTEGENSTAANDE HET VOORGAANDE, ZAL DE TOTALE AANSPRAKELIJKHEID VAN SAMSUNG JEGENS U VOOR ALLE VERLIEZEN, SCHADE, PROCESGRONDEN, MET INBEGRIP VAN MAAR NIET BEPERKT TOT DIE WELKE ZIJN GEBASEERD OP CONTRACT, ONRECHTMATIGE DAAD OF ANDERSZINS, VOORTVLOEIEND UIT UW GEBRUIK VAN DE SOFTWARE OF ENIGE ANDERE BEPALING VAN DEZE OVEREENKOMST, NIET MEER BEDRAGEN DAN HET BEDRAG DAT DE KOPER SPECIFIEK VOOR DEZE SOFTWARE HEEFT BETAALD. DE VOORGAANDE BEPERKINGEN, UITSLUITINGEN EN DISCLAIMERS IN DEZE SERVICEVOORWAARDEN (MET INBEGRIP VAN DE ARTIKELEN 11 EN 12) ZIJN VAN TOEPASSING VOOR ZOVER MAXIMAAL TOEGESTAAN DOOR HET TOEPASSELIJK RECHT, ZELFS INDIEN ENIGE VERHAALSMOGELIJKHEID NIET HET BEOOGDE DOEL HEEFT BEREIKT.

14. Toepasselijk recht
Deze Overeenkomst wordt beheerst door het recht van het rechtsgebied waar u woont, ongeacht de bepalingen aangaande wetsconflicten. Het VN-verdrag inzake internationale koopovereenkomsten van roerende zaken is niet van toepassing op deze Overeenkomst. De toepasselijkheid ervan wordt uitdrukkelijk uitgesloten.

15. Geschillenbeslechting
Indien een geschil, strijdpunt of verschil van mening voortvloeiend uit deze Overeenkomst of uw gebruik van de Software niet in der minne wordt geschikt, valt dit onder de niet-exclusieve jurisdictie van de rechtbanken van het rechtsgebied waarin u woonachtig bent. Niettegenstaande het voorgaande, kan Samsung verzoeken voor voorlopige voorzieningen voor rechtsherstel (of een gelijkwaardig type dringende juridische hulpverlening) indienen in enig rechtsgebied.

16. Volledige overeenkomst
Deze Overeenkomst vormt de volledige overeenkomst tussen u en Samsung met betrekking tot de Software en heeft voorrang boven alle voorgaande of gelijktijdige mondelinge of schriftelijke communicatie, voorstellen of verklaringen met betrekking tot de Software of enig onderwerp dat door deze Overeenkomst wordt gedekt. Indien enige bepaling van deze Overeenkomst nietig, ongeldig, onafdwingbaar of onwettig wordt bevonden, blijven de overige bepalingen volledig van kracht.

