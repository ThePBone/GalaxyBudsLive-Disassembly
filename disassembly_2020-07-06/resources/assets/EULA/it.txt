Contratto di Licenza con l’utente finale

Il licenziatario dovrà leggere con attenzione il Contratto di Licenza con l’utente finale (il “Contratto”) prima di utilizzare i dispositivi da indossare prodotti da Samsung o con marchio Samsung, come le serie Galaxy Watch, Galaxy Fit e Galaxy Buds (collettivamente, “Dispositivo da indossare”) e le applicazioni di gestione dei dispositivi da indossare Samsung, (collettivamente, “Gestione”) perché contiene importanti informazioni.
Il presente Contratto è un contratto legale che intercorre tra il licenziatario (una persona fisica o giuridica) e Samsung Electronics Co., Ltd. (“Samsung”) per i prodotti software di proprietà di Samsung, delle sue consociate e dei suoi fornitori e licenzianti terzi. Tali prodotti software vengono forniti corredati dal presente Contratto e includono il software e i supporti di memorizzazione associati, i materiali stampati, la relativa documentazione in formato elettronico o “online” relativi all’utilizzo del Dispositivo da indossare e/o di Gestione (collettivamente, “Software”).
Gestione è un programma software che connette il dispositivo mobile (il “Dispositivo”) a un Dispositivo da indossare e consente di gestire, controllare o aggiornare il relativo software attraverso il Dispositivo. Il Dispositivo da indossare richiede l’uso di un software precaricato durante il normale funzionamento.  Utilizzando il Dispositivo da indossare, Gestione o il relativo software precaricato, il licenziatario accetta i termini del presente Contratto.  Qualora il licenziatario non accetti tali termini, non dovrà utilizzare il Dispositivo da indossare, Gestione o il relativo software precaricato.

1. Servizi e comunicazioni
Il Dispositivo da indossare da solo o insieme al Dispositivo del licenziatario offre diverse possibilità di utilizzo. Qualora il licenziatario utilizzi il Dispositivo da indossare senza connessione telefonica, potrebbero verificarsi alcune limitazioni funzionali.
Poiché le funzioni nel Dispositivo da indossare e nel Dispositivo verranno fornite per il titolare, il licenziatario dovrà prestare attenzione a eventuali accessi non autorizzati. Quando il Dispositivo da indossare è connesso al Dispositivo, entrambi possono trasferirsi l’un l’altro i dati utente. Il licenziatario dovrà prestare attenzione alla modalità con cui si connette al Dispositivo o si disconnette da esso. Dovrà inoltre disconnettere il Dispositivo da indossare dal Dispositivo qualora la connessione non gli serva più (alcuni dispositivi da indossare come Galaxy Buds potranno connettersi automaticamente al Dispositivo).

I servizi e/o le funzioni fornite dal Dispositivo da indossare potranno variare o essere limitate in base al Paese, al modello del Dispositivo o all’operatore di rete del licenziatario.
Gestione e il Dispositivo da indossare potranno contenere o essere compatibili con alcuni Software di gestione della forma fisica e del benessere generale (“Software per fitness”). Il Dispositivo da indossare e il Software per fitness sono destinati esclusivamente all’uso per finalità ricreative e non all’uso per scopi legati alla diagnosi di malattie o altre patologie, né per la cura, il sollievo, il trattamento o la prevenzione di malattie o per altri scopi medici. Alcuni dati ricavati dal Software per fitness hanno scopo puramente informativo e non devono essere intesi come consulto medico né come sostitutivi del rapporto tra il paziente e il medico o altro operatore sanitario. Il licenziatario non dovrà trascurare in alcun caso le indicazioni di un medico professionista, né ritardare il consulto medico a causa di nozioni apprese tramite il Software per fitness.
Samsung non è responsabile di lesioni, danni, perdite e/o costi subiti dagli utenti che dipendono dai servizi e/o dalle informazioni, inclusi consigli, coaching, suggerimenti e/o linee guida, né dell’accuratezza dei dati forniti o acquisiti oppure accessibili tramite il Software per fitness. Samsung non è responsabile dell’accuratezza dei dati contenuti negli articoli o nei materiali visualizzati sui siti Web di terzi o nei materiali di riferimento né della sicurezza del loro utilizzo. La presenza di riferimenti ai dati contenuti sui siti Web di terzi o nei materiali di riferimento non dovrà essere considerata come un’approvazione dell’accuratezza di tali dati né come un’approvazione del contenuto del sito o, più in generale, dei riferimenti. Il licenziatario dà atto e accetta che qualsiasi dato ottenuto tramite l’utilizzo del Dispositivo da indossare oppure del Software per fitness o delle relative applicazioni precaricate potrebbe non essere appropriato, accurato, completo o attendibile.

2. Concessione di licenza
In conformità ai termini e alle condizioni del presente Contratto, al licenziatario viene concessa una licenza limitata non esclusiva, revocabile che consente di installare, utilizzare, accedere a, visualizzare ed eseguire Gestione sul Dispositivo in uso. Il licenziatario potrà connettere più Dispositivi da indossare a un Dispositivo tramite Gestione, ma non potrà contemporaneamente rendere disponibile il Dispositivo da indossare. Inoltre, il licenziatario non potrà connettere un Dispositivo da indossare a più Dispositivi, incluso, a titolo esemplificativo, un PC.
Alcuni elementi del Software potranno essere soggetti a licenze open source.  Le disposizioni delle licenze open source potranno prevalere su alcuni termini del presente Contratto.

3. Riserva di diritti e titolarità
Samsung si riserva tutti i diritti che non sono espressamente concessi al licenziatario nel presente Contratto. Il Software è protetto da copyright e da altre leggi e altri trattati in materia di proprietà intellettuale. Samsung possiede la titolarità, il copyright e altri diritti di proprietà intellettuale relativi al Software. Il Software viene concesso in licenza, non venduto.

4. Restrizioni
Il licenziatario non potrà decodificare, decompilare, disassemblare o in altro modo tentare di scoprire il codice sorgente o gli algoritmi del Software. Non potrà altresì modificare o disabilitare alcuna funzione del Software né creare opere derivate basate sul Software. Il licenziatario non potrà noleggiare, concedere in locazione, in prestito, in sublicenza o fornire servizi di hosting commerciale con il Software.

5. Aggiornamenti, modifica o interruzione del Servizio
Samsung potrà in qualsiasi momento fornire o rendere disponibili aggiornamenti o upgrade per il Servizio (“Aggiornamenti”), inclusi, a titolo esemplificativo, correzioni di errori, miglioramenti del servizio, nuove funzioni. Potrà altresì eliminare funzioni esistenti o modificare il Servizio. Gli Aggiornamenti verranno disciplinati dal presente Contratto, a meno che con tali Aggiornamenti non vengano forniti termini e condizioni specifici, nel qual caso saranno essi a disciplinare gli Aggiornamenti. Gli Aggiornamenti per il software di protezione o le correzioni di errori critici o altri importanti Aggiornamenti potranno essere scaricati e installati automaticamente, tenendo conto di quanto sia importante una tempestiva ricezione per la tutela del licenziatario e di altri utenti. Samsung si riserva espressamente il diritto di cambiare, sospendere, rimuovere, limitare l’uso di o disabilitare l’accesso al Servizio o a parti di esso.
Samsung potrà fornire al licenziatario o mettere a sua disposizione gli aggiornamenti Software per il Dispositivo da indossare. A livello generale, il licenziatario potrà aggiornare il Software del Dispositivo da indossare tramite Gestione, tuttavia in alcuni casi come Galaxy Buds potrà aggiornarlo utilizzando Software per PC.
Per utilizzare la versione fornita tramite tale Aggiornamento, il licenziatario dovrà innanzitutto ottenere una licenza per il software idoneo a ricevere l’Aggiornamento. La versione aggiornata potrà includere nuove funzioni e, in alcuni casi limitati, potranno essere eliminate funzioni esistenti. Mentre a livello generale l’Aggiornamento sarà disponibile, in alcuni casi limitati gli Aggiornamenti verranno offerti solo dall’operatore di rete del licenziatario e tali Aggiornamenti saranno disciplinati dal contratto in vigore tra il licenziatario e il proprio operatore di rete. L’Aggiornamento per il software di protezione o le correzioni di errori critici oppure altri importanti Aggiornamenti potranno essere scaricati e installati automaticamente, considerato quanto sia importante riceverli in modo tempestivo.

6. Servizi e contenuto di terzi
Possono essere resi disponibili anche servizi di terzi. Samsung non presta alcuna garanzia o dichiarazione in relazione al Software per fitness e al contenuto dei servizi di terzi, né in relazione alla loro accuratezza, completezza, efficacia o conformità alle leggi o ai regolamenti applicabili.L’utilizzo di servizi e contenuti di terzi potrà essere disciplinato dai termini d’uso, dai contratti di licenza, dalle informative sulla privacy o da altri contratti simili di tali provider terzi. Alcune parti del Servizio potranno essere soggette a licenze open source, i cui termini potranno prevalere su quelli del presente Contratto relativamente a quella parte del Servizio.

 7. Accesso ai dati
Alcune funzioni del Software potranno richiedere che il dispositivo mobile acceda a Internet e potranno essere soggette a restrizioni imposte dalla rete o dal provider di servizi Internet. Il Software potrà richiedere l’accesso a Internet tramite la rete mobile, con possibili spese aggiuntive a seconda del piano tariffario. Inoltre, l’utilizzo di alcune funzioni del Software potrà dipendere dall’idoneità e dalle prestazioni dell’hardware o dall’accesso ai dati del dispositivo utilizzato.

8. Cessione del Software
Il licenziatario non potrà cedere a terzi il presente Contratto né i diritti o gli obblighi relativi al Software ivi conferiti, a meno che ciò non avvenga contestualmente alla vendita del Dispositivo da indossare fornito con il Software. In tal caso, la cessione dovrà includere tutto il Software (compresi i supporti di memorizzazione, tutte le parti componenti, i materiali stampati, eventuali upgrade e il presente Contratto). Il licenziatario non potrà conservare alcuna copia del Software. La cessione non potrà essere una cessione indiretta, ad esempio una spedizione. Prima della cessione l’utente finale che riceve il Software dovrà accettare tutti i termini del Contratto.

9. Rispetto della legge
Il licenziatario dà atto che Gestione o il Software è soggetto alle restrizioni relative all’esportazione applicate da vari paesi. Il licenziatario accetta di rispettare tutte le leggi nazionali e internazionali valide per Gestione o il Software, inclusi tutti i regolamenti e tutte le leggi applicabili in materia di restrizioni all’esportazione.

10. Risoluzione
Il presente Contratto resta valido fino alla sua risoluzione. Qualora il licenziatario non si conformi ai termini e alle condizioni del presente Contratto, i suoi diritti ai sensi di tale Contratto cesseranno automaticamente senza alcun preavviso da parte di Samsung. Alla risoluzione del presente Contratto, il licenziatario dovrà cessare completamente l’utilizzo di Gestione o del Software e distruggerne tutte le copie.

11. Esclusione della garanzia
FATTO SALVO QUANTO DICHIARATO IN MODO SPECIFICO IN UNA GARANZIA LIMITATA ESPRESSA SCRITTA RELATIVA AL DISPOSITIVO DA INDOSSARE, IL SOFTWARE RILASCIATO DA SAMSUNG (INCLUSO NEL DISPOSITIVO DA INDOSSARE, SCARICATO O IN ALTRO MODO RICEVUTO) VIENE FORNITO “COM’È” E “SECONDO DISPONIBILITÀ”, SENZA GARANZIE DI ALCUN TIPO DA PARTE DI SAMSUNG, SIA ESPRESSE CHE IMPLICITE. NELLA MISURA MASSIMA CONSENTITA AI SENSI DELLA LEGGE APPLICABILE, SAMSUNG ESCLUDE OGNI GARANZIA ESPRESSA, IMPLICITA O LEGALE, INCLUSE, A TITOLO ESEMPLIFICATIVO, LE GARANZIE IMPLICITE DI COMMERCIABILITÀ, QUALITÀ SODDISFACENTE O PERIZIA, ADEGUATEZZA PER UNO SCOPO SPECIFICO, AFFIDABILITÀ O DISPONIBILITÀ, ACCURATEZZA, ASSENZA DI VIRUS, POSSESSO PACIFICO, NON VIOLAZIONE DEI DIRITTI DI TERZI O ALTRA VIOLAZIONE DI DIRITTI. POICHÉ ALCUNE GIURISDIZIONI NON AMMETTONO LE ESCLUSIONI O LE LIMITAZIONI DI RESPONSABILITÀ DELLE GARANZIE IMPLICITE, LE ESCLUSIONI O LE LIMITAZIONI DI CUI SOPRA POTREBBERO NON ESSERE APPLICABILI AL LICENZIATARIO.

12. Applicazioni e servizi di Samsung
Alcuni servizi e/o applicazioni potranno essere precaricate o scaricabili nel Dispositivo da indossare del licenziatario. Tali servizi e/o applicazioni potranno richiedere la registrazione al Servizio di Samsung (“Samsung Account”). Gli obblighi e i diritti del licenziatario previsti dal Samsung Account vengono stabiliti in termini e condizioni specifici nonché nell’informativa sulla privacy del Samsung Account.

13. Limitazione di responsabilità
SAMSUNG NON SARÀ RESPONSABILE DI ALCUN TIPO DI DANNO DERIVANTE DA O IN RELAZIONE ALL’UTILIZZO O ALL’IMPOSSIBILITÀ DI UTILIZZARE IL SOFTWARE, IL SUO CONTENUTO O LA SUA FUNZIONALITÀ, INCLUSI, A TITOLO ESEMPLIFICATIVO, I DANNI CAUSATI DA O CORRELATI A ERRORI, OMISSIONI, INTERRUZIONI, DIFETTI, RITARDI NEL FUNZIONAMENTO O NELLA TRASMISSIONE, VIRUS NEL COMPUTER, CONNESSIONI NON RIUSCITE, COSTI DELLA RETE E DI TUTTI GLI ALTRI DANNI DIRETTI, INDIRETTI, SPECIALI, INCIDENTALI, ESEMPLARI O CONSEQUENZIALI, ANCHE NEL CASO IN CUI SAMSUNG SIA STATA INFORMATA DELLA POSSIBILITÀ DEL VERIFICARSI DI TALI DANNI. POICHÉ ALCUNE GIURISDIZIONI NON AMMETTONO L’ESCLUSIONE O LA LIMITAZIONE DI RESPONSABILITÀ PER DANNI INCIDENTALI O CONSEQUENZIALI, LE ESCLUSIONI O LE LIMITAZIONI DI CUI SOPRA POTREBBERO NON ESSERE APPLICABILI AL LICENZIATARIO.NONOSTANTE QUANTO SOPRA, LA RESPONSABILITÀ COMPLESSIVA DI SAMSUNG NEI CONFRONTI DEL LICENZIATARIO PER TUTTI I DANNI, LE PERDITE, LE AZIONI LEGALI, INCLUSI, A TITOLO ESEMPLIFICATIVO, I DANNI, LE PERDITE E LE AZIONI LEGALI DOVUTI A INADEMPIMENTO CONTRATTUALE, ILLECITO CIVILE O ALTRO ILLECITO, IN RELAZIONE ALL’UTILIZZO DEL SOFTWARE OPPURE IN VIOLAZIONE DI QUALSIASI ALTRA DISPOSIZIONE DEL PRESENTE CONTRATTO, NON SUPERERÀ L’IMPORTO CORRISPOSTO DALL’ACQUIRENTE A SAMSUNG PER IL SOFTWARE SPECIFICO. LE SUDDETTE LIMITAZIONI, ESCLUSIONI E DICHIARAZIONI DI NON RESPONSABILITÀ (INCLUSI GLI ARTICOLI 11 E 12) HANNO EFFETTO NELLA MISURA MASSIMA CONSENTITA DALLA LEGGE APPLICABILE, ANCHE QUALORA IL RIMEDIO NON RAGGIUNGA IL SUO SCOPO ESSENZIALE.

14. Legge applicabile
Il presente Contratto è disciplinato dalle leggi della giurisdizione in cui risiede il licenziatario, indipendentemente dalle disposizioni in materia di conflitto di leggi. Il presente Contratto non sarà disciplinato dalla United Nations Convention on Contracts for the International Sale of Goods (Convenzione delle Nazioni Unite sui Contratti per la Vendita Internazionale di Beni), poiché la sua applicazione è espressamente esclusa.

15. Risoluzione delle controversie
Qualora una vertenza, una controversia o una discrepanza in qualsiasi modo derivante dal presente Contratto o dall’utilizzo del Software da parte del licenziatario non sia stata risolta in via amichevole, sarà soggetta alla competenza non esclusiva dei tribunali della giurisdizione in cui risiede il licenziatario. Nonostante quanto sopra, Samsung potrà richiedere un provvedimento ingiuntivo (o un tipo equivalente di provvedimento d’urgenza) in qualsiasi giurisdizione.

16. Intero accordo
Il presente Contratto costituisce l’intero accordo tra il licenziatario e Samsung relativamente al Software e prevale su tutte le comunicazioni, le proposte e le dichiarazioni scritte o orali, precedenti o contemporanee, riguardanti il Software o qualsiasi oggetto ivi contemplato. Qualora una qualsiasi disposizione del presente Contratto sia ritenuta priva di efficacia, non valida, non attuabile o illegale, le altre disposizioni rimarranno pienamente vincolanti ed efficaci.

