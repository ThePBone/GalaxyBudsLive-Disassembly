Συμφωνία παραχώρησης Άδειας τελικού χρήστη

Διαβάστε προσεκτικά την παρούσα Συμφωνία παραχώρησης άδειας τελικού χρήστη (η «Συμφωνία») πριν χρησιμοποιήσετε ενδυτές συσκευές που κατασκευάζονται από τη Samsung ή φέρουν την επωνυμία της, όπως η συσκευή Galaxy Watch, Galaxy Fit και η σειρά Galaxy Buds (συλλογικά «Ενδυτές συσκευές») και εφαρμογές διαχείρισης ενδυτών συσκευών της Samsung (συλλογικά «Διαχειριστής») καθώς περιέχει σημαντικές πληροφορίες.
Η παρούσα Συμφωνία αποτελεί μια νομική συμφωνία ανάμεσα σε εσάς (είτε ως ιδιώτης είτε ως ενιαίο πρόσωπο) και τη Samsung Electronics Co., Ltd. («Samsung») αναφορικά με λογισμικό ιδιοκτησίας της Samsung και των θυγατρικών, τρίτων προμηθευτών και and δικαιοπάροχων αυτής, που συνοδεύει την παρούσα Συμφωνία, συμπεριλαμβανόμενου του λογισμικού και σχετικών μέσων, έντυπων υλικών, «online» ή ηλεκτρονικής τεκμηρίωσης, αναφορικά με τη χρήση της Ενδυτής συσκευής ή/και του Διαχειριστή από εσάς (συλλογικά «Λογισμικό»).
Ο Διαχειριστής αποτελεί πρόγραμμα λογισμικού για σύνδεση της φορητής συσκευής σας (η «Συσκευή») στην Ενδυτή συσκευή και διαχείριση, έλεγχο ή ενημέρωση του λογισμικού της Ενδυτής συσκευής μέσω της Συσκευής σας. Η Ενδυτή συσκευή απαιτεί τη χρήση προφορτωμένου λογισμικού για την κανονική λειτουργία της.  Χρησιμοποιώντας την Ενδυτή συσκευή, το Διαχειριστή ή το προφορτωμένο λογισμικό, αποδέχεστε τους όρους της παρούσας Συμφωνίας.  Εάν δεν αποδέχεστε αυτούς τους όρους, μην χρησιμοποιείτε την Ενδυτή συσκευή, το Διαχειριστή ή το προφορτωμένο λογισμικό.

1. Υπηρεσία και σημειώσεις
Η Ενδυτή συσκευή από μόνη της ή σε σχέση με τη Συσκευή σας, προσφέρει διάφορες εμπειρίες. Αν χρησιμοποιείτε την Ενδυτή συσκευή χωρίς τηλεφωνική σύνδεσης, ενδέχεται να υπάρχουν ορισμένοι λειτουργικοί περιορισμοί.
Καθώς οι λειτουργίες στην Ενδυτή συσκευή και τη Συσκευή παρέχονται για τον κάτοχο, προσέχετε την μη εξουσιοδοτημένη πρόσβαση. Όταν μια Ενδυτή συσκευή συνδέεται στη Συσκευή, η καθεμία μπορεί να μεταβιβάσει δεδομένα του χρήστη στην άλλη. Προσέχετε τον τρόπο που συνδέεστε στη/αποσυνδέεστε από τη συσκευή και αποσυνδέετε την Ενδυτή συσκευή σας από τη Συσκευή, εάν δεν χρειάζεστε πλέον τη σύνδεση (Ορισμένες ενδυτές συσκευές, όπως η συσκευή Galaxy Buds ενδέχεται να συνδέονται αυτόματα στη Συσκευή σας.)

Οι υπηρεσίες ή/και οι λειτουργίες που παρέχονται από την Ενδυτή συσκευή μπορεί να διαφέρουν ή να περιορίζονται ανάλογα με τη χώρα, το μοντέλο της Συσκευής ή τον πάροχο δικτύου.
Η Ενδυτή συσκευή και ο Διαχειριστής ενδέχεται να περιέχουν ή ενδέχεται να είναι συμβατά με ορισμένα προγράμματα Λογισμικού για τη διαχείριση της ευεξίας και της φυσικής κατάστασης («Λογισμικό φυσικής κατάστασης»). Η Ενδυτή συσκευή και το Λογισμικό φυσικής κατάστασης προορίζονται μόνο για ψυχαγωγική χρήση και όχι για χρήση στη διάγνωση ασθενειών ή άλλων καταστάσεων υγείας ή στη θεραπεία, στο μετριασμό, στη θεραπευτική αγωγή ή στην πρόληψη ασθενειών ή σε οποιονδήποτε άλλο ιατρικό σκοπό. Ορισμένα δεδομένα που προέρχονται από το Λογισμικό φυσικής κατάστασης παρέχονται μόνο για ενημερωτικούς σκοπούς και δεν προσφέρονται ως ιατρική συμβουλή ούτε αντικαθιστούν τη σχέση ανάμεσα σε εσάς και στον γιατρό σας ή σε άλλον πάροχο υπηρεσιών υγείας. Μην αγνοείτε επαγγελματικές ιατρικές συμβουλές ή καθυστερείτε να τις ζητήσετε εξαιτίας δεδομένων του Λογισμικού φυσικής κατάστασης.
Η Samsung δεν φέρει καμία ευθύνη για τυχόν τραυματισμούς, ζημιές, απώλειες, ή/και χρηματικό κόστος με τα οποία ενδέχεται να επιβαρυνθούν οι χρήστες και που σχετίζονται με υπηρεσίες ή/και πληροφορίες συμπεριλαμβανομένων συστάσεων, προπόνησης, συμβουλών ή/και οδηγιών, ούτε για την ακρίβεια των παρεχόμενων ή αποκτώμενων πληροφοριών μέσω ή μέσω της πρόσβασης στο Λογισμικό φυσικής κατάστασης. Η Samsung δεν είναι υπεύθυνη για την ακρίβεια των πληροφοριών που περιέχουν τα άρθρα ή το υλικό που εμφανίζεται σε εξωτερικούς ιστότοπους τρίτων μερών ή το υλικό αναφοράς, ούτε για το ασφαλές της χρήσης τους. Η αναφορά σε πληροφορίες που προέρχονται από εξωτερικούς ιστότοπους τρίτων μερών ή σε υλικό αναφοράς δεν θα πρέπει να θεωρείται ως εχέγγυο ακρίβειας ούτε των εν λόγω πληροφοριών αλλά ούτε και των περιεχομένων του συγκεκριμένου ιστότοπου ή πηγής στο σύνολό τους γενικά. Συμφωνείτε και αποδέχεστε ότι οποιαδήποτε πληροφορία που αποκτάτε από τη χρήση της Ενδυτής συσκευής ή του Λογισμικού φυσικής κατάστασης ή οποιασδήποτε άλλης προφορτωμένης εφαρμογής ενδέχεται να μην είναι κατάλληλη, ακριβής, πλήρης ή αξιόπιστη.

2. Παραχώρηση άδειας
Σύμφωνα με τους όρους και τις προϋποθέσεις της παρούσας Συμφωνίας, λαμβάνετε μία περιορισμένη, μη αποκλειστική, ανακλητή άδεια για να εγκαταστήσετε, να χρησιμοποιήσετε, να προσπελάσετε, να εμφανίσετε και να εκτελέσετε ένα αντίγραφο του Διαχειριστή στη Συσκευή σας. Μπορείτε να συνδέσετε πολλαπλές Ενδυτές συσκευές σε μια Συσκευή μέσω του Διαχειριστεί, αλλά απαγορεύεται να διαθέτετε την Ενδυτή συσκευή ταυτόχρονα. Επίσης, απαγορεύεται να συνδέσετε μια Ενδυτή συσκευή σε πολλαπλές Συσκευές, συμπεριλαμβάνοντας μεταξύ άλλων του ηλεκτρονικού υπολογιστή.
Συγκεκριμένα στοιχεία του Λογισμικού ενδέχεται να υπόκεινται σε άδειες ανοιχτού κώδικα.  Οι διατάξεις των αδειών ανοιχτού κώδικα ενδέχεται να υπερισχύουν ορισμένων όρων της παρούσας Συμφωνίας.

3. Επιφύλαξη δικαιωμάτων και ιδιοκτησίας
Η Samsung επιφυλάσσεται όλων των δικαιωμάτων τα οποία δεν σας παραχωρούνται ρητά στα πλαίσια της παρούσας Συμφωνίας. Το Λογισμικό προστατεύεται από δικαιώματα πνευματικής ιδιοκτησίας και λοιπούς νόμους και συνθήκες πνευματικής ιδιοκτησίας. Η Samsung κατέχει τον τίτλο κυριότητας, τα δικαιώματα πνευματικής ιδιοκτησίας και λοιπά δικαιώματα πνευματικής ιδιοκτησίας επί του Λογισμικού. Το Λογισμικό παραχωρείται με άδεια, δεν πωλείται.

4. Περιορισμοί
Δεν επιτρέπεται να προβαίνετε σε ανάδρομη τεχνική έρευνα, αντίστροφη μεταγλώττιση, αποσυναρμολόγηση ή σε άλλη παρέμβαση για τον εντοπισμό του πηγαίου κώδικα ή των αλγόριθμων του Λογισμικού ή σε τροποποίηση ή απενεργοποίηση οποιωνδήποτε λειτουργιών του Λογισμικού ή σε δημιουργία παράγωγων έργων με βάση το Λογισμικό. Απαγορεύεται η ενοικίαση, μίσθωση, ο δανεισμός, η υπο-αδειοδότηση ή η παροχή εμπορικών υπηρεσιών φιλοξενίας με το Λογισμικό.

5. Ενημερώσεις, αλλαγή ή αναστολή της Υπηρεσίας
Η Samsung μπορεί ανά πάσα στιγμή να παρέχει ή να καταστήσει διαθέσιμες ενημερώσεις ή αναβαθμίσεις στην Υπηρεσία («Ενημερώσεις»), συμπεριλαμβάνοντας μεταξύ άλλων διορθώσεις μικρολαθών, βελτιώσεις των προσφερόμενων υπηρεσιών, νέες δυνατότητες, διαγραφή υπαρχουσών λειτουργιών ή τροποποίηση της Υπηρεσίας. Οι Ενημερώσεις θα διέπονται από την παρούσα Συμφωνία, εκτός εάν συνοδεύονται από ξεχωριστούς όρους και προϋποθέσεις, στην οποία περίπτωση οι ξεχωριστοί όροι και προϋποθέσεις θα διέπουν τις Ενημερώσεις. Η λήψη και η εγκατάσταση Ενημερώσεων για το λογισμικό ασφαλείας ή για διορθώσεις σοβαρών σφαλμάτων ή άλλων σημαντικών Ενημερώσεων ενδέχεται να πραγματοποιείται αυτόματα δεδομένης της ιδιαίτερα μεγάλης σημασίας της έγκαιρης λήψης τέτοιου είδους Ενημερώσεων για τη δική σας προστασία και την προστασία τρίτων χρηστών. Η Samsung διατηρεί ρητά το δικαίωμα αλλαγής, αναστολής, κατάργησης, περιορισμού χρήσης ή απενεργοποίησης της πρόσβασης στην Υπηρεσία ή οποιοδήποτε τμήμα αυτής.
Η Samsung μπορεί να σας παρέχει ή να καθιστά διαθέσιμες προς εσάς ενημερώσεις Λογισμικού για την Ενδυτή συσκευή. Γενικά μπορείτε να ενημερώνετε το Λογισμικό της Ενδυτής συσκευής, χρησιμοποιώντας τον Διαχειριστή, ωστόσο σε ορισμένες περιπτώσεις, όπως στη συσκευή Galaxy Buds, μπορείτε να πραγματοποιείτε ενημερώσεις χρησιμοποιώντας το Λογισμικό ηλεκτρονικού υπολογιστή.
Για χρήση της παρεχόμενης μέσω αυτής της Ενημέρωσης έκδοσης, θα πρέπει προηγουμένως να έχετε λάβει άδεια για λογισμικό με δυνατότητα Ενημέρωσης. Η ενημερωμένη έκδοση ενδέχεται να προσθέσει νέες λειτουργίες και, σε περιορισμένο αριθμό περιπτώσεων, ενδεχομένως να διαγράψει υπάρχουσες λειτουργίες. Παρόλο που η Ενημέρωση θα διατίθεται ευρέως, σε συγκεκριμένες περιπτώσεις, οι Ενημερώσεις θα παρέχονται μόνο από τον πάροχο δικτύου σας και θα διέπονται από τη σύμβαση σας με αυτόν. Η λήψη και η εγκατάσταση Ενημέρωσης για το λογισμικό ασφαλείας ή για διορθώσεις σοβαρών σφαλμάτων ή άλλων σημαντικών Ενημερώσεων ενδέχεται να πραγματοποιείται αυτόματα δεδομένης της ιδιαίτερα μεγάλης σημασίας της έγκαιρης λήψης τέτοιου είδους Ενημερώσεων.

6. Υπηρεσίες και περιεχόμενο τρίτων
Επίσης, ενδέχεται να είναι διαθέσιμες σε εσάς υπηρεσίες τρίτων μερών. Η Samsung αποποιείται οποιαδήποτε εγγύηση ή δήλωση όσον αφορά το περιεχόμενο, την ακρίβεια, την πληρότητα, την αποτελεσματικότητα ή τη συμμόρφωση με τους ισχύοντες νόμους ή κανονισμούς του Λογισμικού φυσικής κατάστασης και οποιωνδήποτε υπηρεσιών τρίτων μερών.Η χρήση υπηρεσιών και περιεχομένου τρίτων μπορεί να διέπεται από τους όρους χρήσης του τρίτου παρόχου, τη συμφωνία παραχώρησης άδειας, την πολιτική απορρήτου ή άλλη αντίστοιχη συμφωνία. Συγκεκριμένα τμήματα της Υπηρεσίας μπορεί να υπόκεινται σε άδειες ανοικτού κώδικα, στην οποία περίπτωση οι άδειες ανοικτού κώδικα μπορεί να προηγούνται των όρων της παρούσας Συμφωνίας αναφορικά με το αντίστοιχο τμήμα της Υπηρεσίας.

 7. Πρόσβαση στα δεδομένα
Ορισμένα χαρακτηριστικά του Λογισμικού μπορεί να απαιτούν πρόσβαση της ενδυτής συσκευής σας στο Διαδίκτυο και να υπόκεινται σε περιορισμούς που επιβάλλονται από τον πάροχο δικτύου ή σύνδεσης στο Διαδίκτυο που χρησιμοποιείτε. Το Λογισμικό μπορεί να αποκτά πρόσβαση στο Διαδίκτυο μέσω του φορητού δικτύου σας, γεγονός που μπορεί να επιφέρει πρόσθετες χρεώσεις, σύμφωνα με το πρόγραμμα πληρωμών σας. Επίσης, η χρήση ορισμένων χαρακτηριστικών του Λογισμικού μπορεί να επηρεάζεται από την καταλληλότητα και την απόδοση του υλικού της συσκευής σας ή της πρόσβασης στα δεδομένα.

8. Μεταβίβαση λογισμικού
Απαγορεύεται η μεταβίβαση της παρούσας Συμφωνίας ή των δικαιωμάτων ή υποχρεώσεων ως προς το Λογισμικό, που παραχωρούνται δια του παρόντος, σε οποιονδήποτε τρίτο, εκτός εάν αφορούν την πώληση της Ενδυτής συσκευής που συνοδεύεται από το Λογισμικό. Σε αυτήν την περίπτωση, η μεταβίβαση θα πρέπει να περιλαμβάνει ολόκληρο το Λογισμικό (μαζί με τα συστατικά στοιχεία του, τα μέσα και το έντυπο υλικό, οποιεσδήποτε αναβαθμίσεις και την παρούσα Συμφωνία) και δεν επιτρέπεται να διατηρήσετε τυχόν αντίγραφα του Λογισμικού. Η μεταβίβαση δεν επιτρέπεται να είναι έμμεση, όπως με τη μορφή παρακαταθήκης. Πριν από τη μεταβίβαση, ο τελικός χρήστης που θα λάβει το Λογισμικό πρέπει να συμφωνήσει με όλους τους όρους της Συμφωνίας.

9. Συμμόρφωση με το νόμο
Συμφωνείτε ότι ο Διαχειριστής ή το Λογισμικό υπόκεινται σε περιορισμούς εξαγωγών που ισχύουν σε διάφορες χώρες. Αποδέχεστε ότι θα συμμορφώνεστε με κάθε ισχύοντα διεθνή και εθνικό νόμο που ισχύει για το Διαχειριστή ή το Λογισμικό, συμπεριλαμβανομένων όλων των ισχυόντων νόμων και κανονισμών περιορισμού εξαγωγών.

10. Λύση Συμφωνίας
Η παρούσα Συμφωνία ισχύει μέχρι τη λύση της. Σε περίπτωση που δεν συμμορφώνεστε με οποιονδήποτε από τους όρους και τις προϋποθέσεις της παρούσας Συμφωνίας, τα δικαιώματά σας βάσει της παρούσας Συμφωνίας θα τερματιστούν αυτόματα χωρίς προειδοποίηση από τη Samsung. Μετά τη λύση της Συμφωνίας, οφείλετε να διακόψετε κάθε χρήση του Διαχειριστή ή του Λογισμικού, καθώς επίσης και να καταστρέψετε όλα τα αντίγραφα του Διαχειριστή ή του Λογισμικού.

11. Αποποίηση εγγύησης
ΕΚΤΟΣ ΕΑΝ ΔΗΛΩΝΕΤΑΙ ΞΕΧΩΡΙΣΤΑ ΣΕ ΓΡΑΠΤΗ ΡΗΤΗ ΠΕΡΙΟΡΙΣΜΕΝΗ ΕΓΓΥΗΣΗ ΠΟΥ ΣΥΝΟΔΕΥΕΙ ΤΗΝ ΕΝΔΥΤΗ ΣΥΣΚΕΥΗ ΣΑΣ, ΤΟ ΛΟΓΙΣΜΙΚΟ ΠΟΥ ΠΑΡΕΧΕΤΑΙ ΑΠΟ ΤΗ SAMSUNG (ΕΙΤΕ ΣΥΜΠΕΡΙΛΑΜΒΑΝΕΤΑΙ ΜΕ ΤΗΝ ΕΝΔΥΤΗ ΣΥΣΚΕΥΗ, ΕΙΤΕ ΜΕΤΑΦΟΡΤΩΝΕΤΑΙ Ή ΛΑΜΒΑΝΕΤΑΙ ΜΕ ΑΛΛΟ ΤΡΟΠΟ) ΠΑΡΕΧΕΤΑΙ «ΩΣ ΕΧΕΙ» ΚΑΙ «ΑΝΑΛΟΓΑ ΜΕ ΤΗ ΔΙΑΘΕΣΙΜΟΤΗΤΑ», ΧΩΡΙΣ ΕΓΓΥΗΣΕΙΣ ΟΠΟΙΟΥΔΗΠΟΤΕ ΕΙΔΟΥΣ ΑΠΟ ΤΗ SAMSUNG, ΡΗΤΑ Ή ΣΙΩΠΗΡΑ. ΣΤΟ ΜΕΓΙΣΤΟ ΔΥΝΑΤΟ ΒΑΘΜΟ ΣΥΜΦΩΝΑ ΜΕ ΤΗΝ ΙΣΧΥΟΥΣΑ ΝΟΜΟΘΕΣΙΑ, Η SAMSUNG ΑΠΟΠΟΙΕΙΤΑΙ ΟΛΕΣ ΤΙΣ ΕΓΓΥΗΣΕΙΣ, ΡΗΤΕΣ, ΣΙΩΠΗΡΕΣ Ή ΝΟΜΙΜΕΣ, ΣΥΜΠΕΡΙΛΑΜΒΑΝΟΝΤΑΣ, ΕΝΔΕΙΚΤΙΚΑ, ΕΜΜΕΣΕΣ ΕΓΓΥΗΣΕΙΣ Ή ΟΡΟΥΣ ΕΜΠΟΡΕΥΣΙΜΟΤΗΤΑΣ, ΙΚΑΝΟΠΟΙΗΤΙΚΗΣ ΠΟΙΟΤΗΤΑΣ Ή ΤΕΧΝΙΚΗΣ ΑΡΤΙΟΤΗΤΑΣ, ΚΑΤΑΛΛΗΛΟΤΗΤΑΣ ΓΙΑ ΣΥΓΚΕΚΡΙΜΕΝΟ ΣΚΟΠΟ, ΑΞΙΟΠΙΣΤΙΑΣ Ή ΔΙΑΘΕΣΙΜΟΤΗΤΑΣ, ΑΚΡΙΒΕΙΑΣ, ΑΠΟΥΣΙΑΣ ΙΩΝ, ΑΔΙΑΚΟΠΗΣ ΧΡΗΣΗΣ ΚΑΙ ΚΑΤΟΧΗΣ, ΜΗ ΠΑΡΑΒΙΑΣΗΣ ΔΙΚΑΙΩΜΑΤΩΝ ΤΡΙΤΩΝ ΜΕΡΩΝ Ή ΑΛΛΗΣ ΠΑΡΑΒΙΑΣΗΣ ΔΙΚΑΙΩΜΑΤΩΝ. ΣΕ ΟΡΙΣΜΕΝΕΣ ΔΙΚΑΙΟΔΟΣΙΕΣ ΕΝΔΕΧΕΤΑΙ ΝΑ ΜΗΝ ΕΠΙΤΡΕΠΟΝΤΑΙ ΟΙ ΕΞΑΙΡΕΣΕΙΣ Ή ΠΕΡΙΟΡΙΣΜΟΙ ΤΩΝ ΣΙΩΠΗΡΩΝ ΕΓΓΥΗΣΕΩΝ, ΣΤΗΝ ΟΠΟΙΑ ΠΕΡΙΠΤΩΣΗ ΟΙ ΠΑΡΑΠΑΝΩ ΕΞΑΙΡΕΣΕΙΣ Ή ΠΕΡΙΟΡΙΣΜΟΙ ΕΝΔΕΧΕΤΑΙ ΝΑ ΜΗΝ ΙΣΧΥΟΥΝ ΓΙΑ ΕΣΑΣ.

12. Εφαρμογές και υπηρεσίες Samsung
Ορισμένες εφαρμογές ή/και υπηρεσίες ενδέχεται να έχουν προφορτωθεί ή να μπορούν να μεταφορτωθούν στην Ενδυτή συσκευή σας. Αυτές οι εφαρμογές ή/και υπηρεσίες ενδέχεται να απαιτούν συνδρομή Υπηρεσιών Samsung («Samsung Account»). Οι υποχρεώσεις και τα δικαιώματά σας που απορρέουν από το Samsung Account ορίζονται σε ξεχωριστούς όρους και προϋποθέσεις καθώς και η πολιτική απορρήτου για το Samsung Account.

13. Περιορισμός ευθύνης
Η SAMSUNG ΔΕΝ ΕΙΝΑΙ ΥΠΕΥΘΥΝΗ ΓΙΑ ΤΥΧΟΝ ΖΗΜΙΕΣ ΟΠΟΙΟΥΔΗΠΟΤΕ ΕΙΔΟΥΣ ΠΡΟΚΥΠΤΟΥΝ ΑΠΟ Ή ΣΧΕΤΙΖΟΝΤΑΙ ΜΕ ΤΗ ΧΡΗΣΗ Ή ΑΔΥΝΑΜΙΑ ΧΡΗΣΗΣ ΤΟΥ ΛΟΓΙΣΜΙΚΟΥ, ΤΟΥ ΠΕΡΙΕΧΟΜΕΝΟΥ Ή ΤΩΝ ΛΕΙΤΟΥΡΓΙΩΝ ΤΟΥ, ΣΥΜΠΕΡΙΛΑΜΒΑΝΟΜΕΝΩΝ ΜΕΤΑΞΥ ΑΛΛΩΝ ΖΗΜΙΩΝ ΠΟΥ ΠΡΟΚΑΛΟΥΝΤΑΙ ΑΠΟ Ή ΣΧΕΤΙΖΟΝΤΑΙ ΜΕ ΣΦΑΛΜΑΤΑ, ΠΑΡΑΛΕΙΨΕΙΣ, ΔΙΑΚΟΠΕΣ, ΑΤΕΛΕΙΕΣ, ΚΑΘΥΣΤΕΡΗΣΕΙΣ ΣΤΗ ΛΕΙΤΟΥΡΓΙΑ Ή ΤΗΝ ΑΠΟΣΤΟΛΗ, ΙΟΥΣ ΗΛΕΚΤΡΟΝΙΚΩΝ ΥΠΟΛΟΓΙΣΤΩΝ, ΑΔΥΝΑΜΙΑ ΣΥΝΔΕΣΗΣ, ΧΡΕΩΣΕΙΣ ΔΙΚΤΥΟΥ ΚΑΙ ΚΑΘΕ ΑΜΕΣΗ, ΕΜΜΕΣΗ, ΕΙΔΙΚΗ, ΘΕΤΙΚΗ, ΥΠΟΔΕΙΓΜΑΤΙΚΗ Ή ΑΠΟΘΕΤΙΚΗ ΖΗΜΙΑ, ΑΚΟΜΗ ΚΑΙ ΕΑΝ Η SAMSUNG ΕΧΕΙ ΕΝΗΜΕΡΩΘΕΙ ΓΙΑ ΤΗΝ ΠΙΘΑΝΟΤΗΤΑ ΤΕΤΟΙΩΝ ΖΗΜΙΩΝ. ΣΕ ΟΡΙΣΜΕΝΕΣ ΔΙΚΑΙΟΔΟΣΙΕΣ ΔΕΝ ΕΠΙΤΡΕΠΕΤΑΙ Η ΕΞΑΙΡΕΣΗ Ή Ο ΠΕΡΙΟΡΙΣΜΟΣ ΣΥΜΠΤΩΜΑΤΙΚΩΝ Ή ΑΠΟΘΕΤΙΚΩΝ ΖΗΜΙΩΝ ΚΑΙ ΚΑΤΑ ΣΥΝΕΠΕΙΑ ΟΙ ΠΑΡΑΠΑΝΩ ΕΞΑΙΡΕΣΕΙΣ Ή ΠΕΡΙΟΡΙΣΜΟΙ ΕΝΔΕΧΕΤΑΙ ΝΑ ΜΗΝ ΙΣΧΥΟΥΝ ΓΙΑ ΕΣΑΣ.ΠΑΡΑ ΤΑ ΠΑΡΑΠΑΝΩ, Η ΣΥΝΟΛΙΚΗ ΕΥΘΥΝΗ ΤΗΣ SAMSUNG ΠΡΟΣ ΕΣΑΣ ΓΙΑ ΟΠΟΙΑΔΗΠΟΤΕ ΑΠΩΛΕΙΑ, ΖΗΜΙΑ, ΑΙΤΙΑ ΑΓΩΓΗΣ, ΣΥΜΠΕΡΙΛΑΜΒΑΝΟΜΕΝΩΝ ΜΕΤΑΞΥ ΑΛΛΩΝ ΟΣΩΝ ΒΑΣΙΖΟΝΤΑΙ ΣΕ ΣΥΜΒΑΣΗ, ΔΙΚΑΙΟ ΠΕΡΙ ΑΔΙΚΟΠΡΑΞΙΩΝ Ή ΑΛΛΩΣ, ΠΟΥ ΠΡΟΚΥΠΤΟΥΝ ΑΠΟ ΤΗ ΧΡΗΣΗ ΤΟΥ ΛΟΓΙΣΜΙΚΟΥ ΑΠΟ ΕΣΑΣ, Ή ΟΠΟΙΟΝΔΗΠΟΤΕ ΑΛΛΟ ΟΡΟ ΤΗΣ ΠΑΡΟΥΣΑΣ ΣΥΜΦΩΝΙΑΣ, ΔΕΝ ΘΑ ΥΠΕΡΒΑΙΝΕΙ ΤΟ ΠΟΣΟ ΑΓΟΡΑΣ ΠΟΥ ΚΑΤΑΒΛΗΘΗΚΕ ΓΙΑ ΤΟ ΠΑΡΟΝ ΛΟΓΙΣΜΙΚΟ. ΟΙ ΠΑΡΑΠΑΝΩ ΠΕΡΙΟΡΙΣΜΟΙ, ΕΞΑΙΡΕΣΕΙΣ ΚΑΙ ΑΠΟΠΟΙΗΣΕΙΣ ΕΥΘΥΝΩΝ ΣΤΟΥΣ ΠΑΡΟΝΤΕΣ (ΣΥΜΠΕΡΙΛΑΜΒΑΝΟΜΕΝΩΝ ΤΩΝ ΠΑΡΑΓΡΑΦΩΝ 11 ΚΑΙ 12) ΘΑ ΙΣΧΥΟΥΝ ΣΤΟ ΜΕΓΙΣΤΟ ΒΑΘΜΟ ΠΟΥ ΕΠΙΤΡΕΠΕΤΑΙ ΑΠΟ ΤΗΝ ΙΣΧΥΟΥΣΑ ΝΟΜΟΘΕΣΙΑ, ΑΚΟΜΗ ΚΑΙ ΕΑΝ ΚΑΠΟΙΑ ΑΠΟΚΑΤΑΣΤΑΣΗ ΔΕΝ ΕΠΙΤΕΛΕΣΕΙ ΤΟΝ ΟΥΣΙΑΣΤΙΚΟ ΤΗΣ ΣΚΟΠΟ.

14. Ισχύουσα νομοθεσία
Η παρούσα Συμφωνία διέπεται από τους νόμους της δικαιοδοσίας στον τόπο κατοικίας σας, χωρίς αναφορά στους όρους διένεξης νόμων. Η παρούσα Συμφωνία δεν διέπεται από τη Σύμβαση των Ηνωμένων Εθνών για τις διεθνείς πωλήσεις κινητών πραγμάτων, η εφαρμογή της οποίας εξαιρείται ρητά.

15. Επίλυση διαφορών
Εάν μια διαφωνία, αντιπαράθεση ή διαφορά, που προκύπτει με οποιονδήποτε τρόπο από την παρούσα Συμφωνία ή από την εκ μέρους σας χρήση του Λογισμικού, δεν επιλυθεί με φιλικό διακανονισμό, θα υπόκειται στη μη αποκλειστική αρμοδιότητα των δικαστηρίων της δικαιοδοσίας όπου βρίσκεται ο τόπος κατοικίας σας. Με την επιφύλαξη των ανωτέρω, η Samsung μπορεί να αιτηθεί ασφαλιστικά μέτρα (ή ισοδύναμο τύπο επείγουσας νομικής αποκατάστασης) σε οποιαδήποτε δικαιοδοσία.

16. Πλήρης συμφωνία
Η παρούσα Συμφωνία αποτελεί την πλήρη συμφωνία ανάμεσα σε εσάς και τη Samsung αναφορικά με το Λογισμικό και αντικαθιστά κάθε προηγούμενη ή ταυτόχρονη προφορική ή γραπτή επικοινωνία, πρόταση και δέσμευση, αναφορικά με το Λογισμικό ή άλλο αντικείμενο που καλύπτεται από την παρούσα Συμφωνία. Εάν οποιοσδήποτε όρος της παρούσας Συμφωνίας κριθεί άκυρος, μη έγκυρος, μη εφαρμόσιμος ή παράνομος, οι λοιποί όροι διατηρούνται σε πλήρη ισχύ και εφαρμογή.

