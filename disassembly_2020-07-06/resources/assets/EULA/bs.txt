Ugovor o licenciranju sa krajnjim korisnikom

Pažljivo pročitajte ovaj Ugovor o licenciranju sa krajnjim korisnikom („Ugovor“) prije nego što počnete koristiti nosive uređaje, koje je proizvela ili brendirala kompanija Samsung, kao što su uređaji iz Galaxy Watch, Galaxy Fit i Galaxy Buds serije (zajednički naziv „Nosivi uređaji“) ili aplikacije upravitelja nosivih uređaja kompanije Samsung (zajednički naziv „Upravitelj“), s obzirom da Ugovor sadrži važne informacije.
Ovaj Ugovor je zakonski sporazum između vas (fizičkog ili pravnog lica) i kompanije Samsung Electronics Co., Ltd. („Samsung“) za softver, koji je u vlasništvu kompanije Samsung, njenih podružnih kompanija, dobavljača i davalaca licence treće strane, a koji je dio ovog Ugovora i koji uključuje softverske i povezane medije, štampane materijale, elektronsku dokumentaciju ili onu „na mreži“ koja je vezana za vaše korištenje Nosivog uređaja i/ili Upravitelja (zajednički naziv „Softver“).
Upravitelj predstavlja softverski program koji povezuje vaš mobilni uređaj („Uređaj“) sa Nosivim uređajem i koji vam omogućava da upravljate, kontrolišete ili ažurirate softver Nosivog uređaja putem Uređaja. Nosivi uređaj zahtijeva korištenje unaprijed učitanog softvera kako bi ispravno funkcionisao. Korištenjem Nosivog uređaja, Upravitelja ili unaprijed učitanog softvera, prihvatate uslove ovog Ugovora. Ukoliko ne prihvatate ove uslove, nemojte koristiti Nosivi uređaj, Upravitelja niti unaprijed učitani softver.

1. Usluga i napomene
Nosivi uređaj, sam po sebi ili u kombinaciji sa vašim Uređajem, omogućava razna iskustva. Ukoliko koristite Nosivi uređaj bez telefonske veze, određene funkcije će biti ograničene.
S obzirom da se Nosivi uređaj i Uređaj omogućavaju vlasnicima, budite oprezni s neovlaštenim pristupom. Kada je Nosivi uređaj povezan na Uređaj, oni mogu međusobno razmjenjivati korisničke podatke. Budite oprezni s načinom na koji se povezujete na uređaj i prekidate vezu s uređajem, te vas molimo da prekinete vezu Nosivog uređaja s Uređajem onda kada vam više nije potrebna (neki nosivi uređaji, kao što je Galaxy Buds, mogu se automatski povezati na vaš Uređaj).

Usluge i/ili funkcije koje omogućava Nosivi uređaj mogu varirati ili biti ograničene u zavisnosti od vaše zemlje, modela Uređaja ili mrežnog operatera.
Nosivi uređaj i Upravitelj mogu sadržavati ili mogu biti kompatibilni s određenim Softverom za upravljanje opštom dobrobiti i kondicijom („Softver Fit“). Nosivi uređaj i Softver Fit su namijenjeni isključivo za rekreativne svrhe i nisu namijenjeni za dijagnosticiranje bolesti ili drugih stanja ili za liječenje, ublažavanje, tretman ili sprječavanje bolesti ili bilo koje druge zdravstvene svrhe. Određeni podaci izvedeni iz Softvera Fit služe isključivo u informativne svrhe i ne smiju se smatrati medicinskim savjetom niti zamjenom za odlazak ljekaru ili drugom zdravstvenom osoblju. Nemojte zanemarivati savjete zdravstvenih stručnjaka niti odlagati traženje njihovog mišljenja zbog onog što ste saznali putem Softvera Fit.
Kompanija Samsung neće biti odgovorna za bilo kakve povrede, štete, gubitke i/ili troškove korisnika koji su povezani sa uslugom i/ili informacijama, uključujući preporuke, treninge, savjete i/ili smjernice, niti za tačnost bilo kojih informacija koje su pružene ili dobivene putem Softvera Fit. Kompanija Samsung nije odgovorna za tačnost informacija sadržanih u člancima ili materijalima koji se pojavljuju na web lokacijama trećih strana ili referentnim materijalima, niti za zaštitu ili sigurnost pri njihovom korištenju. Reference za informacije, koje se nalaze na vanjskim web lokacijama ili ostalim referentnim materijalima trećih strana, se ne smiju smatrati potvrdom tačnosti tih informacija niti potvrdom sadržaja lokacije ili referenci uopšte. Razumijete i prihvatate da nijedna informacija koju pribavite koristeći Nosivi uređaj, Softver Fit ili bilo koju aplikaciju koja je unaprijed ugrađena, možda neće biti odgovarajuća, tačna, potpuna ili pouzdana.

2. Odobrenje licence
U skladu s uslovima i odredbama ovog Ugovora, odobrava vam se ograničena, neisključiva i opoziva licenca za instalaciju, korištenje, pristupanje, prikazivanje i pokretanje Upravitelja na Uređaju. Možete povezati više Nosivih uređaja na Uređaj putem Upravitelja, ali ne smijete omogućiti dostupnost Nosivog uređaja u isto vrijeme. Ne smijete također povezivati Nosivi uređaj na više Uređaja, uključujući, ali ne ograničavajući se na računar.
Određene stavke Softvera podliježu licencama otvorenog koda. Odredbe licence otvorenog koda mogu poništiti određene uslove ovog Ugovora.

3. Zadržavanje prava i vlasništva
Kompanija Samsung zadržava sva prava koja vam nisu izričito odobrena ovim Ugovorom. Softver je zaštićen autorskim pravima i ostalim zakonima i sporazumima o intelektualnoj svojini. Kompanija Samsung je vlasnik naziva, autorskih prava i ostalih prava intelektualne svojine Softvera. Softver se ne prodaje već se licencira.

4. Ograničenja
Ne smijete vršiti obrnuti inženjering, dekompilirati, rastavljati ili na drugi način pokušavati otkriti izvorni kod ili algoritme Softvera, niti smijete mijenjati ili onemogućavati bilo koju funkciju Softvera, ili kreirati radove koji su zasnovani na Softveru. Ne smijete iznajmljivati, davati u zakup, posuđivati, podlicencirati ili omogućavati komercijalne usluge hostinga sa Softverom.

5. Ažuriranja, izmjena ili obustavljanje usluge
Kompanija Samsung može, u bilo koje vrijeme, ponuditi ili omogućiti ažuriranja ili nadogradnje za Uslugu („Ažuriranja“), uključujući, ali ne ograničavajući se na ispravljanje grešaka, poboljšanje usluge, nove funkcije, brisanje postojećih funkcija ili izmjenu Usluge. Ažuriranja podliježu ovom Ugovoru osim ako su omogućeni posebni uslovi i odredbe uz takva Ažuriranja, te će u tom slučaju posebni uslovi i odredbe regulisati Ažuriranja. Ažuriranja za zaštitu softvera, kritično ispravljanje grešaka ili ostala važna Ažuriranja mogu biti automatski preuzeta i instalirana, s obzirom na važnost njihovog blagovremenog prijema, kako bi pomogli u zaštiti vas i drugih korisnika. Kompanija Samsung izričito zadržava pravo na izmjenu, obustavu, uklanjanje, ograničenje korištenja ili onemogućavanje pristupa Usluzi ili njenom dijelu.
Kompanija Samsung vam može pružiti ili omogućiti ažuriranja Softvera za Nosivi uređaj. Vi možete ažurirati Softver Nosivog uređaja pomoću Upravitelja. Međutim, u nekim slučajevima, kao što je kod Galaxy Buds uređaja, možete izvršiti ažuriranje putem softvera za PC računar.
Da biste koristili verziju koja je omogućena ovakvim Ažuriranjem, najprije morate biti licencirani za softver koji je pogodan za Ažuriranje. Ažurirana verzija može dodati nove funkcije i, u ograničenim slučajevima, može izbrisati postojeće funkcije. Iako će Ažuriranje biti općenito dostupno, u nekim ograničenim okolnostima, Ažuriranje će biti omogućeno isključivo putem mrežnog operatera i takva Ažuriranja podliježu ugovornom odnosu vas i mrežnog operatera. Ažuriranje za zaštitu softvera, kritično ispravljanje grešaka ili ostala važna Ažuriranja mogu biti automatski preuzeta i instalirana, s obzirom na važnost njihovog blagovremenog prijema.

6. Usluge i sadržaj treće strane
Mogu vam se omogućiti i usluge treće strane. Kompanija Samsung se odriče svake garancije ili izjave za Softver Fit ili sadržaj, tačnost, potpunost, učinkovitost i sukladnost s mjerodavnim zakonima ili propisima usluga trećih strana.Korištenje usluga i sadržaja treće strane podliježe uslovima korištenja davalaca trećih strana, ugovorima o licenciranju, pravilima privatnosti ili drugim sličnim ugovorima. Određeni dijelovi Usluge podliježu licencama otvorenog koda. U tom slučaju uslovi takvih licenci otvorenog koda poništavaju uslove iz ovog Ugovora koji se tiču tog dijela Usluge.

 7. Pristup podacima
Neke funkcije ovog Softvera mogu zahtijevati od vašeg uređaja pristup internetu i podliježu ograničenjima koje je odredio davalac mreže ili internet usluge. Softver može pristupati vašoj mobilnoj mreži što može uzrokovati dodatne troškove u zavisnosti od tarifnog paketa. Pored toga, na vaše uživanje u nekim funkcijama Softvera mogu uticati prikladnost i performanse hardvera ili pristup podacima uređaja.

8. Prenos Softvera
Ne smijete prenositi ovaj Ugovor ili dodijeljena prava i obaveze korištenja Softvera trećoj strani osim u slučaju prodaje Nosivog uređaja skupa sa Softverom. U tom slučaju, prenos mora obuhvatati cjelokupni Softver (uključujući sve dijelove komponenti, medijske i štampane materijale, nadogradnje i ovaj Ugovor), a vi ne smijete zadržati niti jednu kopiju Softvera. Prenos ne smije biti posredan, kao što je konsignacija. Prije prenosa, krajnji korisnik koji prima Softver mora prihvatiti sve uslove Ugovora.

9. Usklađenost sa zakonom
Razumijete da Upravitelj ili Softver podliježu ograničenjima izvoza različitih zemalja. Saglasni ste da ćete poštovati sve mjerodavne međunarodne i lokalne zakone koji se odnose na Upravitelja ili Softver, uključujući sve mjerodavne zakone i propise ograničenja izvoza.

10. Raskid ugovora
Ovaj Ugovor će biti važeći do njegovog raskida. Vaša prava na osnovu ovog Ugovora će biti automatski obustavljena bez najave kompanije Samsung ukoliko ne budete poštivali bilo koje uslove i odredbe ovog Ugovora. Po raskidu ovog Ugovora, morate prestati koristiti Upravitelja ili Softver i uništiti sve kopije Upravitelja i Softvera.

11. Odricanje od garancije
OSIM UKOLIKO NIJE POSEBNO NAVEDENO U PISMENOJ IZJAVI OGRANIČENJA GARANCIJE KOJA PRATI VAŠ NOSIVI UREĐAJ, SOFTVER, KOJI JE OMOGUĆILA KOMPANIJA SAMSUNG (BILO DA JE UKLJUČEN U NOSIVI UREĐAJ, PREUZET ILI NA DRUGI NAČIN PRIBAVLJEN), SE OMOGUĆAVA „ONAKAV KAKAV JESTE“ I „NA OSNOVU DOSTUPNOSTI“, BEZ BILO KAKVIH IZRIČITIH ILI PODRAZUMIJEVANIH GARANCIJA KOMPANIJE SAMSUNG. U NAJVEĆOJ MJERI U KOJOJ MJERODAVNI ZAKON TO DOZVOLJAVA, KOMPANIJA SAMSUNG SE ODRIČE SVIH IZRIČITIH, PODRAZUMIJEVANIH ILI ZAKONSKIH GARANCIJA, UKLJUČUJUĆI, ALI NE OGRANIČAVAJUĆI SE NA IMPLICITNE GARANCIJE TRŽIŠNE SPOSOBNOSTI, ZADOVOLJAVAJUĆI KVALITET ILI STRUČNOST, PRIKLADNOST ZA ODREĐENE SVRHE, POUZDANOST ILI DOSTUPNOST, TAČNOST, NEDOSTATAK VIRUSA, TIHO UŽIVANJE I ZAŠTITU OD KRŠENJA PRAVA TREĆIH STRANA ILI DRUGIH KRŠENJA PRAVA. ODREĐENE PRAVNE NADLEŽNOSTI NE DOZVOLJAVAJU IZUZEĆE ILI OGRANIČENJE NAZNAČENIH GARANCIJA, STOGA SE GORE NAVEDENA IZUZEĆA ILI OGRANIČENJA MOŽDA NE ODNOSE NA VAS.

12. Samsung aplikacije i usluge
Određene aplikacije i/ili usluge mogu biti unaprijed učitane ili se mogu preuzeti na Nosivi uređaj. Takve aplikacije i/ili usluge mogu zahtijevati članstvo na Samsung usluzi („Samsung Account“). Vaše obaveze i prava u odnosu na račun Samsung Account su regulisani u odvojenim uslovima i odredbama, kao i u pravilima privatnosti računa Samsung Account.

13. Ograničenje odgovornosti
KOMPANIJA SAMSUNG NEĆE BITI ODGOVORNA ZA BILO KAKVE ŠTETE, BILO KOJE VRSTE, KOJE PROISTEKNU ILI SU POVEZANE SA KORIŠTENJEM ILI NEMOGUĆNOŠĆU KORIŠTENJA SOFTVERA, NJEGOVOG SADRŽAJA ILI FUNKCIONALNOSTI, UKLJUČUJUĆI, ALI NE OGRANIČAVAJUĆI SE NA ŠTETU PROUZROKOVANU ILI POVEZANU SA GREŠKAMA, PROPUSTIMA, PREKIDIMA, MANJKAVOSTIMA, KAŠNJENJEM RADNJI ILI PRENOSA, RAČUNARSKIM VIRUSOM, NEMOGUĆNOŠĆU POVEZIVANJA, MREŽNIM NAKNADAMA I SVIM DRUGIM NEPOSREDNIM, POSREDNIM, POSEBNIM, SLUČAJNIM, PRIMJERNIM ILI POSLJEDIČNIM ŠTETAMA, ČAK I KADA JE KOMPANIJA SAMSUNG BILA OBAVIJEŠTENA O MOGUĆNOSTI NASTANKA TAKVIH ŠTETA. ODREĐENE PRAVNE NADLEŽNOSTI NE DOZVOLJAVAJU IZUZEĆE ILI OGRANIČENJE SLUČAJNIH ILI POSLJEDIČNIH ŠTETA STOGA SE GORE NAVEDENA IZUZEĆA ILI OGRANIČENJA MOŽDA NE ODNOSE NA VAS.BEZ OBZIRA NA PRETHODNO NAVEDENO, UKUPNA ODGOVORNOST KOMPANIJE SAMSUNG ZA SVE GUBITKE, ŠTETE, RADNJE, UKLJUČUJUĆI, ALI NE OGRANIČAVAJUĆI SE NA ONE ZASNOVANE NA UGOVORU, KRŠENJU UGOVORA ILI VAŠEM KORIŠTENJU SOFTVERA, ILI BILO KOJE DRUGE ODREDBE OVOG UGOVORA, NEĆE BITI VEĆA OD IZNOSA KOJEG JE KUPAC PLATIO ISKLJUČIVO ZA OVAJ SOFTVER. PRETHODNA OGRANIČENJA, ISKLJUČENJA I ODRICANJA OD ODGOVORNOSTI (UKLJUČUJUĆI PARAGRAF 11 I 12), PRIMIJENJIVAT ĆE SE U NAJVEĆOJ MOGUĆOJ MJERI U KOJOJ MJERODAVNI ZAKON TO DOZVOLJAVA, ČAK I KADA BILO KOJI PRAVNI LIJEK NE ISPUNJAVA SVOJU OSNOVNU SVRHU.

14. Mjerodavni zakon
Ovaj Ugovor podliježe zakonima pravne nadležnosti zemlje vašeg prebivališta bez obzira na sukob zakonskih odredbi. Ovaj Ugovor ne podliježe UN Konvenciji o Ugovorima o međunarodnoj prodaji robe čija primjena se izričito isključuje.

15. Rješavanje sporova
Ukoliko se spor, neslaganje ili razlika u mišljenju, koji proizilaze iz ovog Ugovora ili vašeg korištenja Softvera, ne mogu riješiti na obostrano zadovoljstvo, oni će biti podložni neisključivoj pravnoj nadležnosti sudova zemlje vašeg prebivališta. Bez obzira na prethodno navedeno, kompanija Samsung može zatražiti primjenu privremenih mjera (ili ekvivalentnu vrstu hitnog pravnog lijeka) u bilo kojoj pravnoj nadležnosti.

16. Sveobuhvatnost ugovora
Ovaj Ugovor predstavlja sveobuhvatni ugovor između vas i kompanije Samsung u odnosu na Softver i zamjenjuje svu prethodnu ili noviju komunikaciju, prijedloge i izjave omogućene usmenim ili pismenim putem, u odnosu na Softver ili bilo koju drugu stavku navedenu u ovom Ugovoru. Ukoliko se zaključi da je bilo koja odredba ovog Ugovora ništavna, nevažeća, nesprovodiva ili nezakonita, ostale odredbe ostaju važeće i na snazi.

