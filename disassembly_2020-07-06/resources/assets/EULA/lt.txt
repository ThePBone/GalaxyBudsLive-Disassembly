Galutinio naudotojo licencijos sutartis

Prieš naudodami „Samsung“ pagamintus arba „Samsung“ prekės ženklu pažymėtus dėvimuosius įrenginius, pvz., „Galaxy Watch“, „Galaxy Fit“ ir „Galaxy Buds“ serijos (toliau bendrai – dėvimasis įrenginys), ir „Samsung“ dėvimojo įrenginio tvarkytuvės programas (toliau bendrai – tvarkytuvė), atidžiai perskaitykite šią galutinio naudotojo licencijos sutartį (toliau – sutartis), nes joje yra svarbios informacijos.
Ši sutartis yra teisinis susitarimas tarp jūsų (fizinio ar juridinio asmens) ir „Samsung Electronics Co., Ltd.“ (toliau – „Samsung“) dėl programinės įrangos, priklausančios įmonei „Samsung“, jos filialams bei trečiosioms šalims – tiekėjams ir licencijos išdavėjams, kuri pateikiama su šia sutartimi ir apima programinę įrangą, susijusias laikmenas, spausdintą medžiagą, internetinius ar elektroninius dokumentus, susijusius su dėvimojo įrenginio ir (arba) tvarkytuvės (toliau bendrai – programinė įranga) naudojimu.
Tvarkytuvė yra programinė įranga, kurią naudojant galima prijungti mobilųjį įrenginį (toliau – įrenginys) prie dėvimojo įrenginio ir tvarkyti, valdyti ar naujinti dėvimojo įrenginio programinę įrangą per įrenginį. Norint naudotis dėvimuoju įrenginiu jame turi būti iš anksto įkelta programinė įranga.  Naudodami dėvimąjį įrenginį, tvarkytuvę arba iš anksto įkeltą programinę įrangą, jūs sutinkate su šios sutarties sąlygomis.  Jei nesutinkate su šiomis sąlygomis, nenaudokite dėvimojo įrenginio, tvarkytuvės ar iš anksto įkeltos programinės įrangos.

1. Paslauga ir pranešimai
Dėvimąjį įrenginį atskirai arba prijungtą prie įrenginio galima naudoti įvairiai. Jei dėvimąjį įrenginį naudojate be telefono ryšio, kai kurios funkcijos gali būti apribotos.
Kadangi savininkui teikiamos dėvimojo įrenginio ir pagrindinio įrenginio funkcijos, saugokitės, kad jais nebūtų pasinaudota neteisėtai. Kai dėvimasis įrenginys prijungtas prie įrenginio, abu jie gali perduoti naudotojo duomenis vienas kitam. Žinokite, kaip prisijungti prie įrenginio ir nuo jo atsijungti, atjunkite dėvimąjį įrenginį nuo pagrindinio įrenginio, kai ryšio nebereikia (kai kurie dėvimieji įrenginiai, pavyzdžiui, „Galaxy Buds“, gali automatiškai prisijungti prie įrenginio).

Dėvimojo įrenginio teikiamos paslaugos ir (arba) funkcijos priklauso nuo šalies, įrenginio modelio arba tinklo operatoriaus.
Dėvimajame įrenginyje ir tvarkytuvėje gali būti tam tikros programinės įrangos, skirtos bendriesiems sveikatingumo ir fizinės būklės duomenims tvarkyti, (toliau – fizinės būklės programinė įranga) arba jie gali būti suderinami su tokia programine įranga. Dėvimasis įrenginys ir fizinės būklės programinė įranga skirta tik pramogai ir nėra skirta ligoms ar kitoms būklėms diagnozuoti, ligoms gydyti, sušvelninti ar jų prevencijai, taip pat kitiems medicininiams tikslams. Tam tikri duomenys, gauti iš fizinės būklės programinės įrangos, pateikiami tik informaciniais tikslais ir jie negali būti traktuojami kaip medicininės rekomendacijos, taip pat negali pakeisti santykių tarp jūsų ir jūsų gydytojo ar kito medicinos paslaugų teikėjo. Neignoruokite profesionalių medicininių rekomendacijų ir neatidėliokite konsultacijos su gydytoju dėl informacijos, kurią galėjote sužinoti iš fizinės būklės programinės įrangos.
„Samsung“ nėra atsakinga už jokius naudotojų patirtus sužalojimus, žalą, nuostolius ir (arba) išlaidas, susijusias su paslaugomis ir (arba) informacija, įskaitant rekomendacijas, instrukcijas, patarimus ir (arba) nurodymus, taip pat už jokios informacijos tikslumą, kuri buvo pateikta, gauta ar pasiekta naudojant fizinės būklės programinę įrangą. „Samsung“ nėra atsakinga už informacijos tikslumą, kuri pateikiama bet kokiuose straipsniuose ar medžiagoje, pateikiamoje išorinėse trečiųjų šalių svetainėse ar informacinėje medžiagoje, taip pat neatsako už jų naudojimo saugumą. Nuorodos į informaciją, esančią išorinėse trečiųjų šalių svetainėse ar informacinėje medžiagoje, neturi būti priimamos nei kaip tokios informacijos tikslumo patvirtinimas, nei kaip tokios svetainės ar informacinio šaltinio turinio patvirtinimas. Jūs patvirtinate, kad žinote, kad bet kokia informacija, kurią gaunate naudodami dėvimąjį įrenginį, fizinės būklės programinę įrangą arba bet kokią iš anksto įdiegtą programą, gali būti netinkama, netiksli, neišsami arba nepatikima.

2. Licencijos suteikimas
Pagal šios sutarties sąlygas ir nuostatas jums suteikiama ribota, neišimtinė, atšaukiama licencija diegti, naudoti, pasiekti, rodyti ir paleisti tvarkytuvę savo įrenginyje. Naudodami tvarkytuvę galite prijungti kelis dėvimuosius įrenginius prie savo įrenginio, tačiau negalite suteikti galimybės vienu metu veikti keliems dėvimiesiems įrenginiams. Taip pat negalite prijungti dėvimojo įrenginio prie kelių įrenginių, įskaitant (bet tuo neapsiribojant) kompiuterį.
Tam tikriems programinės įrangos elementams gali būti taikomos atvirosios programinės įrangos licencijos sąlygos.  Atvirosios programinės įrangos licencijos nuostatos gali panaikinti kai kurias šios sutarties sąlygas.

3. Teisių ir nuosavybės teisės išlaikymas
„Samsung“ pasilieka visas teises, kurios jums nėra aiškiai suteikiamos pagal šią sutartį. Programinei įrangai taikomi autorių teisių ir kiti intelektinės nuosavybės apsaugos įstatymai bei sutartys. „Samsung“ priklauso nuosavybės teisė, autorių teisės ir kitos intelektinės nuosavybės teisės į programinę įrangą. Programinė įranga yra licencijuojama, o ne parduodama.

4. Apribojimai
Jūs negalite programinei įrangai taikyti apgrąžos inžinerijos metodų, jos dekompiliuoti, ardyti ar kitaip bandyti sužinoti jos pirminį programos tekstą ar algoritmus, bandyti modifikuoti ar išjungti kurias nors programinės įrangos funkcijas arba kurti programine įranga pagrįstų išvestinių darbų. Jūs negalite nuomoti, teikti išperkamosios nuomos pagrindais, skolinti, sublicencijuoti programinės įrangos arba teikti su ja susijusių komercinių prieglobos paslaugų.

5. Paslaugos atnaujinimas, keitimas ar sustabdymas
„Samsung“ gali bet kada pateikti ar padaryti pasiekiamus paslaugos atnaujinimus ar naujovinimus (toliau – atnaujinimai), įskaitant, be apribojimų, klaidų taisymus, paslaugos patobulinimus, naujas funkcijas, esamų funkcijų panaikinimą ar paslaugos modifikavimą. Atnaujinimams bus taikoma ši sutartis, nebent su tokiais atnaujinimais būtų pateiktos atskiros sąlygos ir nuostatos – tokiu atveju atnaujinimams bus taikomos tokios atskiros sąlygos ir nuostatos. Saugumo programinės įrangos atnaujinimai, kritinių klaidų taisymai ar kiti svarbūs atnaujinimai gali būti atsiunčiami ir įdiegiami automatiškai, nes tokius atnaujinimus svarbu gauti laiku, siekiant apsaugoti jus ir kitus naudotojus. „Samsung“ aiškiai pareiškia, kad pasilieka teisę keisti, sustabdyti, pašalinti, apriboti naudojimą arba panaikinti prieigą prie paslaugos arba jos dalies.
„Samsung“ jums gali teikti ar daryti pasiekiamus dėvimojo įrenginio programinės įrangos atnaujinimus. Apskritai dėvimojo įrenginio programinę įrangą galite atnaujinti naudodami tvarkytuvę, tačiau kai kuriais atvejais, pavyzdžiui, naudojant „Galaxy Buds“, ją galima atnaujinti naudojant kompiuterio programinę įrangą.
Norėdami naudoti versiją, pasiekiamą naudojant tokį atnaujinimą, pirmiausia turite turėti programinės įrangos, kuriai skirtas atnaujinimas, licenciją. Atnaujintoje versijoje gali būti pridėta naujų funkcijų, o kai kuriais ribotais atvejais gali būti panaikinta esamų funkcijų. Nors atnaujinimai pasiekiami visiems, kai kuriais ribotais atvejais jie bus siūlomi tik per jūsų tinklo operatorių ir tokiems atnaujinimams bus taikomos jūsų sutarties su tinklo operatoriumi sąlygos. Saugumo programinės įrangos atnaujinimai, kritinės klaidų pataisos ar kiti svarbūs atnaujinimai gali būti atsiunčiami ir įdiegiami automatiškai, atsižvelgiant į tai, kad tokius atnaujinimus svarbu gauti laiku.

6. Trečiosios šalies paslaugos ir turinys
Jums taip pat gali būti teikiamos trečiųjų šalių paslaugos. „Samsung“ neprisiima jokių garantijų ar pareiškimų dėl fizinės būklės programinės įrangos ir trečiųjų šalių paslaugų turinio, tikslumo, išsamumo, veiksmingumo ir atitikties galiojantiems įstatymams ar teisės aktams.Naudojimuisi trečiųjų šalių paslaugomis ir turiniu gali būti taikomos tokių trečiųjų šalių teikėjo naudojimo sąlygos, licencijos sutartis, privatumo politika ar kita panaši sutartis. Tam tikroms paslaugos dalims gali būti taikomos atvirosios programinės įrangos licencijos. Tokiu atveju tai paslaugos daliai gali būti taikomos tokios atvirosios programinės įrangos licencijos sąlygos, o ne ši sutartis.

 7. Prieiga prie duomenų
Norint naudotis kai kuriomis programinės įrangos funkcijomis gali reikėti, kad mobilusis įrenginys būtų prijungtas prie interneto, ir gali būti taikomi jūsų tinklo operatoriaus arba interneto paslaugų teikėjo apribojimai. Programinė įranga prie interneto gali jungtis naudodamasi jūsų mobiliojo ryšio tinklu, todėl gali būti taikomi papildomi mokesčiai, atsižvelgiant į jūsų mokėjimo planą. Be to, galimybė naudotis kai kuriomis programinės įrangos funkcijomis priklauso nuo jūsų įrenginio tinkamumo ir veikimo ar prieigos prie duomenų.

8. Programinės įrangos perleidimas
Negalite perleisti šios sutarties ar čia nurodytų su programine įranga susijusių teisių ar įsipareigojimų jokiai trečiajai šaliai, nebent parduodate dėvimąjį įrenginį kartu su programine įranga. Tokiu atveju perleidžiantysis privalo perleisti visą „Samsung“ programinę įrangą (įskaitant visas jos dalis, laikmeną ir spausdintinę medžiagą, visas plėtotes, šią sutartį) ir neturi teisės pasilikti „Samsung“ programinės įrangos kopijų. Perleidimas negali būti netiesioginis, pavyzdžiui, negalima perleisti konsignacijos pagrindu. Prieš perleidžiant galutinis naudotojas, kuriam perleidžiama programinė įranga, privalo sutikti su visomis sutarties sąlygomis.

9. Įstatymų laikymasis
Jūs pripažįstate, kad tvarkytuvei arba programinei įrangai gali būti taikomi įvairių šalių eksporto apribojimai. Jūs sutinkate laikytis visų galiojančių tarptautinių ir šalies įstatymų, taikomų tvarkytuvei arba programinei įrangai, įskaitant visus galiojančius eksporto įstatymus ir nuostatus.

10. Nutraukimas
Ši sutartis galioja iki jos nutraukimo. Jei nesilaikysite kokių nors šios sutarties sąlygų ir nuostatų, pagal šią sutartį jums suteiktos teisės automatiškai, „Samsung“ apie tai nepranešus, nustoja galioti. Nutraukus šią sutartį, turite nustoti naudotis tvarkytuve arba programine įranga ir sunaikinti visas tvarkytuvės arba programinės įrangos kopijas.

11. Atsakomybės dėl garantijų apribojimas
NEBENT AIŠKIAI ATSKIRAI NURODYTA RAŠYTINĖJE RIBOTOJOJE GARANTIJOJE, PATEIKTOJE SU JŪSŲ DĖVIMUOJU ĮRENGINIU, „SAMSUNG“ PATEIKTA PROGRAMINĖ ĮRANGA (PATEIKTA SU DĖVIMUOJU ĮRENGINIU, ATSISIŲSTA AR ĮSIGYTA KITAIP) TEIKIAMA TOKIA, KOKIA YRA IR KOKIA PRIEINAMA, IR „SAMSUNG“ NETEIKIA JOKIŲ TIESIOGIAI IŠREIKŠTŲ AR NUMANOMŲ GARANTIJŲ. DIDŽIAUSIA TAIKOMŲ ĮSTATYMŲ LEIDŽIAMA APIMTIMI „SAMSUNG“ NETEIKIA JOKIŲ AIŠKIAI IŠREIKŠTŲ, NUMANOMŲ AR ĮSTATYMAIS UŽTIKRINAMŲ GARANTIJŲ, ĮSKAITANT (BET TUO NEAPSIRIBOJANT) NUMANOMAS GARANTIJAS DĖL TINKAMUMO PARDUOTI, PATENKINAMOS KOKYBĖS AR MEISTRIŠKUMO, TINKAMUMO KONKREČIAM TIKSLUI, PATIKIMUMO AR PASIEKIAMUMO, TIKSLUMO, VIRUSŲ NEBUVIMO, NETRUKDOMO NAUDOJIMO, TREČIŲJŲ ŠALIŲ TEISIŲ AR KITOKIŲ TEISIŲ PAŽEIDIMO NEBUVIMO. KAI KURIOS JURISDIKCIJOS NELEIDŽIA ATSISAKYTI ARBA APRIBOTI NUMANOMŲ GARANTIJŲ, TODĖL PIRMIAU NURODYTOS IŠIMTYS AR APRIBOJIMAI JUMS GALI NEBŪTI TAIKOMI.

12. „Samsung“ programos ir paslaugos
Tam tikros programos ir (arba) paslaugos gali būti iš anksto įkeltos į jūsų dėvimąjį įrenginį arba gali būti suteikta galimybė jų atsisiųsti. Norint naudotis tokiomis programomis ir (arba) paslaugomis, gali reikėti „Samsung“ paslaugos narystės (toliau – „Samsung Account“). Su „Samsung Account“ susiję jūsų įsipareigojimai ir teisės yra nurodyti atskirose „Samsung Account“ sąlygose ir nuostatose bei privatumo politikoje.

13. Atsakomybės apribojimas
KIEK TAI LEIDŽIAMA PAGAL TAIKOMUS ĮSTATYMUS, „SAMSUNG“ NEATSAKO UŽ JOKIUS NUOSTOLIUS, SUSIJUSIUS SU PROGRAMINĖS ĮRANGOS, TURINIO AR FUNKCIJŲ NAUDOJIMU ARBA NEGALĖJIMU NAUDOTIS, ĮSKAITANT NUOSTOLIUS, PATIRTUS DĖL KLAIDŲ, NEVEIKIMO, PERTRŪKIŲ, DEFEKTŲ, VEIKIMO AR PERDAVIMO VĖLAVIMO, KOMPIUTERINIŲ VIRUSŲ, NEGALĖJIMO PRISIJUNGTI, TINKLO MOKESČIŲ, BET TUO NEAPSIRIBOJAMA, IR VISUS KITUS TIESIOGINIUS, NETIESIOGINIUS, SPECIALIUOSIUS, PAPILDOMUS ARBA BAUDINIUS NUOSTOLIUS, NET JEI „SAMSUNG“ BUVO INFORMUOTA APIE TOKIŲ NUOSTOLIŲ TIKIMYBĘ. KAI KURIOS JURISDIKCIJOS NELEIDŽIA ATSISAKYTI ARBA APRIBOTI PAPILDOMŲ ARBA NETIESIOGINIŲ NUOSTOLIŲ, TODĖL PIRMIAU NURODYTOS IŠIMTYS ARBA APRIBOJIMAI JUMS GALI NEBŪTI TAIKOMI.NEPAISANT TO, KAS PAMINĖTA PIRMIAU, „SAMSUNG“ BENDRA ATSAKOMYBĖ JUMS UŽ VISUS NUOSTOLIUS, ŽALĄ, IEŠKINIUS, ĮSKAITANT IEŠKINIUS, GRINDŽIAMUS SUTARČIŲ, CIVILINĖS TEISĖS PAŽEIDIMO AR KITAIS PAGRINDAIS, BET TUO NEAPSIRIBOJAMA, SUSIJUSIUS SU PROGRAMINĖS ĮRANGOS NAUDOJIMU ARBA KOKIA NORS KITA ŠIOS SUTARTIES NUOSTATA, NEVIRŠYS SUMOS, KURIĄ PIRKĖJAS SUMOKĖJO „SAMSUNG“ KONKREČIAI UŽ ŠIĄ PROGRAMINĘ ĮRANGĄ. PIRMIAU NURODYTI APRIBOJIMAI IR ATSAKOMYBĖS APRIBOJIMAI (ĮSKAITANT 11 IR 12 SKYRIUS) TAIKOMI MAKSIMALIAI, KIEK TAI LEIDŽIAMA PAGAL ĮSTATYMUS, NET JEI TAISOMOSIOMIS PRIEMONĖMIS NEPAVYKSTA PASIEKTI ESMINIO TIKSLO.

14. Taikytini teisės aktai
Šiai sutarčiai taikomi jūsų jurisdikcijos įstatymai, neatsižvelgiant į jų prieštaravimą teisės nuostatoms. Šiai sutarčiai nebus taikomos Jungtinių Tautų konvencijos dėl tarptautinių prekių pirkimo ir pardavimo sutarčių nuostatos ir tai aiškiai nurodoma.

15. Ginčų sprendimas
Jei ginčas, nesutarimas ar prieštaravimas šios sutarties ar programinės įrangos naudojimo pagrindu neišsprendžiamas taikiai, jis sprendžiamas neišimtinės jurisdikcijos teisme, esančiame toje jurisdikcijoje, kurioje jūs gyvenate. Nepaisant pirmiau pateiktų nuostatų, „Samsung“ gali kreiptis į teismą dėl uždraudimo priemonių taikymo (arba lygiaverčių skubių teisminės apsaugos priemonių) bet kurioje jurisdikcijoje.

16. Visa sutartis
Ši sutartis yra visa sutartis tarp jūsų ir „Samsung“, susijusi su programine įranga, ir ji pakeičia visus ankstesnius arba esamus žodinius ar rašytinius pranešimus, pasiūlymus ir pareiškimus dėl programinės įrangos arba kito objekto, kuriam taikoma ši sutartis. Jei kuri nors šios sutarties nuostata paskelbiama negaliojančia, netekusia galios, neįvykdoma arba neteisėta, kitos nuostatos liks toliau galioti.

