अंतिम उपयोगकर्ता लाइसेंस अनुबंध

Galaxy Watch, Galaxy Fit और Galaxy Buds सीरीज़ (सामूहिक रूप से, “पहनने योग्य डिवाइस”) जैसी Samsung निर्मित या ब्रांडेड पहनने योग्य डिवाइसेज़ और Samsung पहनने योग्य डिवाइस प्रबंधक ऐप्लिकेशंस (सामूहिक रूप से, “प्रबंधक”) का उपयोग करने से पहले अंतिम उपयोगकर्ता लाइसेंस अनुबंध (“अनुबंध”) को ध्यानपूर्वक पढ़ें, क्योंकि इसमें महत्वपूर्ण जानकारी है।
यह अनुबंध आप (किसी व्यक्ति या एकल निकाय) और Samsung Electronics Co., Ltd. (“Samsung”) के बीच, Samsung और उसकी सहयोगी कंपनियों और इस अनुबंध में शामिल इसके तृतीय-पक्ष आपूर्तिकर्ताओं और लाइसेंसदाताओं के स्वामित्व वाले सॉफ़्टवेयर के लिए कानूनी अनुबंध है, जिसमें पहनने योग्य डिवाइस और/या प्रबंधक (सामूहिक रूप से, “सॉफ़्टवेयर”) के आपके उपयोग से संबंधित, सॉफ़्टवेयर और संबद्ध मीडिया, मुद्रित सामग्रियां, “ऑनलाइन” या इलेक्ट्रॉनिक दस्तावेज़ीकरण शामिल हैं।
प्रबंधक एक ऐसा सॉफ़्टवेयर प्रोग्राम है जो आपके मोबाइल डिवाइस (“डिवाइस”) को पहनने योग्य डिवाइस से कनेक्ट करता है और डिवाइस के माध्यम से आपको पहनने योग्य डिवाइस के सॉफ़्टवेयर को प्रबंधित, नियंत्रित या अपडेट करने की सुविधा देता है। पहनने योग्य डिवाइस के लिए प्रीलोड किए गए सॉफ़्टवेयर का इसके सामान्य परिचालन में उपयोग करना आवश्यक है।  पहनने योग्य डिवाइस, प्रबंधक या इसके प्रीलोड किए गए सॉफ़्टवेयर का उपयोग करके, आप इस अनुबंध की शर्तों को स्वीकार करते हैं।  यदि आप इन शर्तों को स्वीकार नहीं करते हैं, तो पहनने योग्य डिवाइस, प्रबंधक या इसके प्रीलोड किए गए सॉफ़्टवेयर का उपयोग न करें।

1. सेवा और सूचनाएं
पहनने योग्य डिवाइस स्वयं या आपके डिवाइस के कनेक्शन के साथ कई अनुभव प्रदान करता है। यदि आप फ़ोन कनेक्शन के बिना पहनने योग्य डिवाइस का उपयोग करते हैं, तो इसकी कुछ कार्यात्मक सीमाएं हो सकती हैं।
चूंकि पहनने योग्य डिवाइस और डिवाइस में फ़ंक्शंस इसके स्वामी को प्रदान किए जाएंगे, इसलिए कृपया अनधिकृत पहुँच का ध्यान रखें। जब पहनने योग्य डिवाइस को डिवाइस से कनेक्ट किया जाता है, तो उनमें से प्रत्येक उपयोगकर्ता डेटा एक दूसरे को स्थानांतरित कर सकता है। कृपया डिवाइस से कनेक्ट/उससे डिसकनेक्ट करने का तरीका जान लें और यदि आपको कनेक्शन की आवश्यकता न हो, तो कृपया अपने पहनने योग्य डिवाइस को डिवाइस से डिसकनेक्ट कर दें (Galaxy Buds जैसे पहनने योग्य कुछ डिवाइसेज़ आपके डिवाइस से स्वचालित रूप से कनेक्ट हो सकते हैं।)

पहनने योग्य डिवाइस द्वारा प्रदान की गई सेवाएं और/या फ़ीचर्स आपके देश, डिवाइस के मॉडल या नेटवर्क ऑपरेटर के आधार पर भिन्न या सीमित हो सकते हैं।
पहनने योग्य डिवाइस और प्रबंधक में सामान्य स्वास्थ्य और फ़िटनेस प्रबंधन (“फ़िट सॉफ़्टवेयर”) के लिए सॉफ़्टवेयर शामिल हो सकता है या वो उसके साथ संगत हो सकता है। पहनने योग्य डिवाइस और फ़िट सॉफ़्टवेयर केवल मनोरंजन के उद्देश्य के लिए है, और यह रोग के निदान या अन्य स्थितियों, या इलाज, शमन, उपचार या रोग की रोकथाम या किसी अन्य चिकित्सा प्रयोजनों के लिए उद्दिष्ट नहीं है। फ़िट सॉफ़्टवेयर से लिया गया कुछ डेटा केवल जानकारी के उद्देश्यों के लिए है और इसे ना तो चिकित्सा सलाह समझना चाहिए, ना ही ये आपके और आपके चिकित्सक या अन्य चिकित्सा डिवाइस के बीच रिश्तों को बदलने के लिए निर्दिष्ट है। फ़िट सॉफ़्टवेयर के माध्यम से सीखी गई किसी चीज़ के कारण किसी पेशेवर चिकित्सक की सलाह की ना तो उपेक्षा करें और ना ही उसे मानने में देरी करें।
सैमसंग ना तो उपयोगकर्ताओं द्वारा सेवाओं और/या जानकारी से संबंधित सही जाने वाली किसी चोट, क्षति, हानि और/या लागत के लिए उत्तरदायी है, जिसमें सुझाव, कोचिंग, युक्तियां और/या दिशानिर्देश शामिल हैं, ना ही फ़िट सॉफ़्टवेयर द्वारा प्रदान या प्राप्त या उसके माध्यम से पहुँच की किसी जानकारी की सटीकता के लिए। सैमसंग बाहरी तृतीय पक्षीय वेबसाइटों पर या संदर्भ सामग्री में प्रकाशित होने वाले किसी निबंध या सामग्री में शामिल जानकारी की सटीकता के लिए या उनका उपयोग करने की रक्षा या सुरक्षा के लिए जिम्मेदार नहीं है। बाहरी तृतीय पक्षीय वेबसाइटों पर या संदर्भ सामग्री में शामिल जानकारी के संदर्भ को न तो उस जानकारी की सटीकता की पुष्टि के तौर पर स्वीकार करना चाहिए, ना ही साधारणतः उस साइट की सामग्री या सामान्य संदर्भ की पुष्टि के तौर पर। आप स्वीकार और सहमति व्यक्त करते हैं कि हो सकता है कि आपके द्वारा पहनने योग्य डिवाइस या फ़िट सॉफ़्टवेयर या उसमें प्रीलोड किए गए किसी ऐप्लिकेशन के उपयोग से प्राप्त की गई कोई जानकारी उपयुक्त, सटीक, पूर्ण या विश्वसनीय न हो।

2. लाइसेंस प्रदान करना
इस अनुबंध के नियम और शर्तों के अधीन, आपको अपने डिवाइस पर प्रबंधक को स्थापित करने, उसका उपयोग करने, पहुँचने, उसे प्रदर्शित करने और चलाने के लिए एक सीमित, गैर-विशिष्ट, प्रतिसंहरणीय लाइसेंस प्रदान किया जाता है। आप प्रबंधक के माध्यम से किसी डिवाइस पर कई पहनने योग्य डिवाइसेज़ कनेक्ट कर सकते हैं, लेकिन आप एक ही समय में पहनने योग्य डिवाइस उपलब्ध नहीं करा सकते। इसके अतिरिक्त, आप किसी पहनने योग्य उपकरण को कई डिवाइसेज़ से कनेक्ट नहीं कर सकते, जिसमें आपका PC भी शामिल है, परंतु यह यहीं तक सीमित नहीं है।
सॉफ़्टवेयर के कुछ आइटम्स, ओपन सोर्स लाइसेंसों के अधीन हो सकते हैं।  ओपन सोर्स लाइसेंस प्रावधान इस अनुबंध की कुछ शर्तों को ओवरराइड कर सकते हैं।

3. अधिकारों और स्वामित्व का आरक्षण
इस अनुबंध में आपको स्पष्ट रूप से नहीं दिए गए सभी अधिकार सैमसंग के पास सुरक्षित हैं। सॉफ़्टवेयर कॉपीराइट और अन्य बौद्धिक संपदा कानूनों और संधियों द्वारा सुरक्षित है। सॉफ़्टवेयर के शीर्षक, कॉपीराइट और अन्य बौद्धिक संपदा अधिकारों का स्वामित्व सैमसंग के पास है। सॉफ़्टवेयर का लाइसेंस दिया गया है, इसे बेचा नहीं गया है।

4. प्रतिबंध
आप सॉफ़्टवेयर को रिवर्स इंजीनियर, डिकम्पाइल, विसंयोजित, या अन्यथा सॉफ़्टवेयर के सोर्स कोड या एल्गोरिदम का पता लगाने का प्रयास या सॉफ़्टवेयर की किसी सुविधा को संशोधित या अक्षम नहीं कर सकते, या सॉफ़्टवेयर के आधार पर कोई व्युत्पन्न कार्य नहीं बना सकते हैं। आप सॉफ़्टवेयर को किराए पर, पट्टे पर, उधार नहीं दे सकते, सब-लाइसेंस नहीं कर सकते या उसके द्वारा कोई वाणिज्यिक होस्टिंग सेवाएं प्रदान नहीं कर सकते हैं।

5. सेवा के अपडेट्स, परिवर्तन या निलंबन
सैमसंग, किसी भी समय, सेवा के लिए अपडेट्स या अपग्रेड्स (“अपडेट्स”) प्रदान कर सकता या उपलब्ध करा सकता है, जिसमें बिना किसी सीमा के, बग फ़िक्स, सेवा सुधार, नई विशेषताएँ, मौजूदा फ़ंक्शन्स को हटाना, या सेवा में संशोधन शामिल है। ऐसे अपडेट्स इस अनुबंध द्वारा संचालित होंगे, बशर्ते ऐसे अपडेट्स के साथ अलग नियम और शर्तें हों, ऐसी स्थिति में अपडेट्स अलग नियम और शर्तों द्वारा संचालित होंगे। आपको और अन्य उपयोगकर्ताओं को सुरक्षा प्रदान करने में सहायता के लिए, सुरक्षा सॉफ़्टवेयर या गंभीर बग फ़िक्स के लिए अपडेट्स या अन्य महत्वपूर्ण अपडेट्स, समय पर ऐसे अपडेट्स की प्राप्ति के महत्व को देखते हुए, स्वचालित रूप से डाउनलोड और इंस्टॉल किए जा सकते हैं। सैमसंग सेवा या इसके किसी भाग को किसी भी समय परिवर्तित करने, निलंबित करने, हटाने, उपयोग को सीमित करने या पहुँच को अक्षम करने का अधिकार स्पष्ट रूप से सुरक्षित रखता है।
सैमसंग आपको पहनने योग्य डिवाइस के लिए सॉफ़्टवेयर अपडेट्स प्रदान कर सकता है या उपलब्ध करा सकता है। आमतौर पर, आप प्रबंधक का उपयोग करके पहनने योग्य डिवाइस का सॉफ़्टवेयर अपडेट कर सकते हैं, हालांकि Galaxy Buds जैसी कुछ स्थितियों में, आप PC सॉफ़्टवेयर का उपयोग करके भी अपडेट कर सकते हैं।
ऐसे अपडेट के माध्यम से प्रदान किए जाने वाले संस्करण का उपयोग करने के लिए, आपको पहले अपडेट के लिए पात्र सॉफ़्टवेयर का लाइसेंस प्राप्त करना होगा। अपडेट किए गए संस्करण में नए फ़ंक्शन्स शामिल किए जा सकते हैं और, कुछ सीमित मामलों में, मौजूदा फ़ंक्शन्स हटाए जा सकते हैं। हालांकि आमतौर पर अपडेट उपलब्ध होता है, परंतु कुछ सीमित परिस्थितियों में, अपडेट्स की पेशकश केवल आपके नेटवर्क वाहक द्वारा ही की जाएगी, और ऐसे अपडेट्स आपके नेटवर्क वाहक के साथ आपके संविदात्मक संबंध द्वारा संचालित होंगे। सुरक्षा सॉफ़्टवेयर या गंभीर बग फ़िक्स के लिए अपडेट या अन्य महत्वपूर्ण अपडेट्स, नियत समय पर ऐसे अपडेट्स की प्राप्ति के महत्व को देखते हुए, स्वचालित रूप से डाउनलोड और इंस्टॉल किए जा सकते हैं।

6. तृतीय पक्ष सेवाएं और सामग्री
आपको तृतीय पक्ष की सेवाएं भी उपलब्ध हो सकती हैं। सैमसंग फ़िट सॉफ़्टवेयर से संबंधित किन्हीं भी लागू कानूनों या विनियमों के साथ किसी तृतीय पक्ष की सेवाओं की सामग्री, सटीकता, संपूर्णता, प्रभाव और अनुकूलता की वारंटी या प्रतिनिधित्व को खारिज करता है।तृतीय पक्ष की सेवाओं और सामग्री के उपयोग का संचालन ऐसे ही तृतीय पक्ष सेवा प्रदाता की उपयोग की शर्तें, लाइसेंस अनुबंध, गोपनीयता नीति, या ऐसे अन्य अनुबंध द्वारा किया सकता है। हो सकता है कि सेवा के कुछ भाग ओपन स्रोत लाइसेंस के अधीन हों, जिसमें ऐसे ओपन स्रोत लाइसेंस की शर्तें सेवा के उस भाग के संबंध में इस अनुबंध की शर्तों से पहले आती हों।

 7. डेटा पहुँच
सॉफ़्टवेयर के कुछ फ़ीचर्स के लिए आपके मोबाइल डिवाइस में इंटरनेट पहुँच की आवश्यकता हो सकती है और संभव है कि वे आपके नेटवर्क या इंटरनेट प्रदाता द्वारा लागू प्रतिबंधों के अधीन हों। यह सॉफ़्टवेयर आपके मोबाइल नेटवर्क के माध्यम से इंटरनेट पर पहुँच सकता है, जिसके परिणामस्वरूप, आपके भुगतान प्लान के आधार पर, आप से अतिरिक्त शुल्क लिया जा सकता है। इसके अतिरिक्त, सॉफ़्टवेयर की कुछ सुविधाओं का आपके द्वारा आनंद उठाना आपके डिवाइस हार्डवेयर की उपयुक्तता और कार्यप्रदर्शन या डेटा पहुँच द्वारा प्रभावित हो सकता है।

8. सॉफ़्टवेयर स्थानांतरण
आप इस अनुबंध को या यहां प्रदान किए गए सॉफ़्टवेयर के अधिकारों या दायित्वों को किसी भी तृतीय पक्ष को तब तक स्थानांतरित नहीं कर सकते, जब तक कि यह सॉफ़्टवेयर के साथ पहनने योग्य डिवाइस के विक्रय से संबंधित न हों। ऐसी स्थिति में, स्थानांतरण में (सभी घटक भागों, मीडिया और प्रिंटेड सामग्री, सभी अपग्रेड्स, इस अनुबंध सहित) सभी सॉफ़्टवेयर आवश्यक रूप से शामिल होने चाहिएं और आप सॉफ़्टवेयर की किसी भी कॉपी को अपने पास नहीं रख सकते हैं। स्थानांतरण किसी माल प्रेषण की तरह अप्रत्यक्ष स्थानांतरण नहीं हो सकता है। स्थानांतरण से पहले, सॉफ़्टवेयर प्राप्त करने वाले अंतिम उपयोगकर्ता को अनुबंध की सभी शर्तें स्वीकार करना आवश्यक है।

9. कानून का अनुपालन
आप स्वीकार करते हैं कि प्रबंधक या सॉफ़्टवेयर विभिन्न देशों के निर्यात प्रतिबंधों के अधीन है। आप सभी लागू निर्यात प्रतिबंध कानूनों और विनियमों सहित उन सभी अंतर्राष्ट्रीय और राष्ट्रीय लागू कानूनों का अनुपालन करने पर सहमत हैं, जो प्रबंधक या सॉफ़्टवेयर पर लागू होते हैं।

10. समाप्ति
यह अनुबंध समाप्त किए जाने तक प्रभावी है। यदि आप इस अनुबंध के किसी भी नियम और शर्तों का पालन करने में विफल रहते हैं, तो इस अनुबंध में निहित आपके अधिकार, सैमसंग की ओर से कोई भी सूचना दिए बिना स्वचालित रूप से समाप्त हो जाएंगे। इस अनुबंध के समाप्त हो जाने पर, आपको प्रबंधक या सॉफ़्टवेयर के सभी उपयोग को आवश्यक रूप से रोक देना चाहिए और प्रबंधक या सॉफ़्टवेयर की सभी कॉपियों को नष्ट कर देना चाहिए।

11. वारंटी का अस्वीकरण
आपके पहनने योग्य डिवाइस के साथ आने वाली लिखित स्पष्ट सीमित वारंटी में जब तक पृथक रूप से न कहा गया हो, तब तक सैमसंग द्वारा प्रदान किया गया सॉफ़्टवेयर (चाहे इसमें पहनने योग्य डिवाइस शामिल हो, डाउनलोड किया गया हो या अन्यथा प्राप्त किया गया हो), सैमसंग की ओर से व्यक्त या निहित किसी भी प्रकार की वारंटी के बिना “जैसा है” और “जैसा उपलब्ध है” के आधार पर प्रदान किया गया है। लागू कानून के यथासंभव पूर्ण अनुपालन में, सैमसंग मर्चेंटेबिलिटी, संतोषजनक गुणवत्ता, कार्यकुशल प्रयास, किसी विशेष उद्देश्य के लिए उपयुक्तता, विश्वसनीयता या उपलब्धता, सटीकता, वायरस रहित होना, शांतिपूर्ण आनंद, तृतीय पक्ष के अधिकारों के गैर उल्लंघन या अधिकारों के अन्य उल्लंघन सहित, लेकिन इन तक ही सीमित न होकर, सभी व्यक्त, निहित या वैधानिक वारंटियों को अस्वीकार करता है। कुछ क्षेत्राधिकार निहित वारंटियों के बहिष्करण या परिसीमन की अनुमति नहीं देते हैं, इसलिए हो सकता है कि उपरोक्त बहिष्करण या परिसीमन आप पर लागू न हों।

12. सैमसंग ऐप्लिकेशंस और सेवाएं
कुछ ऐप्लिकेशंस और/या सेवाएं आपके पहनने योग्य डिवाइस पर पहले से लोड या डाउनलोड करने योग्य हो सकती हैं। इस प्रकार के ऐप्लिकेशंस और/या सेवाओं के लिए सैमसंग सेवा सदस्यता (“Samsung Account”) की आवश्यकता हो सकती है। Samsung Account के अंतर्गत आपके दायित्व और अधिकार Samsung Account की गोपनीयता नीति के साथ-साथ Samsung Account के अलग नियम और शर्तों में उल्लिखित हैं।

13. उत्तरदायित्व की सीमा
सैमसंग सॉफ़्टवेयर, इसकी सामग्री या कार्यात्मकता के उपयोग से या उपयोग से संबंधित या उपयोग न कर पाने से उत्पन्न होने वाले किसी प्रकार के किसी नुक्सान के लिए उत्तरदायी नहीं होगा, इसमें त्रुटियों या चूक, हस्तक्षेप, खराबियों, संचालन या ट्रांसमिशन में देरी, कंप्यूटर वाइरस, कनेक्ट करने में विफलता, नेटवर्क शुल्क, और अन्य सभी प्रत्यक्ष, अप्रत्यक्ष, विशेष, आकस्मिक, आदर्श या परिणामी नुक्सान, चाहे सैमसंग को ऐसे नुक्सानों की संभावना की सूचना ही क्यों न दी गई हो, शामिल हैं, परंतु यह इन्हीं तक सीमित नहीं है। कुछ क्षेत्राधिकार आकस्मिक या परिणामी नुक्सानों के बहिष्करण या परिसीमन की अनुमति नहीं देते, इसलिए हो सकता है कि उपरोक्त बहिष्करण या परिसीमन आप पर लागू न हों।पूर्वगामी बात के होते हुए भी, आपको अनुबंध, अपकार आदि पर आधारित, आपके द्वारा सॉफ़्टवेयर के उपयोग या इस अनुबंध के किसी अन्य प्रावधान समेत, परंतु इन्हीं तक सीमित नहीं, से उत्पन्न होने वाली सभी हानियों, नुक्सानों, कार्रवाई के कारणों के लिए सैमसंग की संपूर्ण ज़िम्मेदारी खरीदार द्वारा इस सॉफ़्टवेयर के लिए सैमसंग को अदा की गई राशि से अधिक नहीं होगी। पूर्वोक्त सीमाएं, अपवर्जन और अस्वीकरण (धारा 11 और 12 सहित) लागू कानून द्वारा अनुमत अधिकतम सीमा तक लागू होंगे, भले ही फिर कोई भी उपाय इसके आवश्यक उद्देश्य में विफल क्यों न हो जाए।

14. लागू कानून
इस अनुबंध की शर्तों का संचालन, कानूनी प्रावधानों के इसके विरोधाभास पर ध्यान दिए बिना, उस क्षेत्राधिकार के कानूनों द्वारा किया जाता है जहां आप रहते हैं। इस अनुबंध की शर्तों का संचालन वस्तुओं की अंतरराष्ट्रीय बिक्री के लिए अनुबंध पर संयुक्त राष्ट्र कन्वेंशन द्वारा नहीं किया जाना चाहिए, जिसका ऐप्लिकेशन स्पष्ट रूप से निकाला गया है।

15. विवाद का समाधान
यदि इस अनुबंध से या सॉफ़्टवेयर के आपके उपयोग से किसी भी प्रकार से उत्पन्न किसी झगड़े, विवाद या मतभेद का सौहार्दपूर्ण रूप से समाधान नहीं होता है, तो उस न्याय क्षेत्र के गैर-अनन्य क्षेत्राधिकार के विषयाधीन होगा जिसके आप निवासी हैं। उपर्युक्त से प्रभावित हुए बिना, सैमसंग निषेधाज्ञा समाधानों (या तुरंत कानूनी राहत के समांतर प्रकार) के लिए किसी भी क्षेत्राधिकार में आवेदन दे सकता है।

16. संपूर्ण अनुबंध
यह अनुबंध, सॉफ़्टवेयर के संबंध में आप और सैमसंग के बीच संपूर्ण अनुबंध है और यह सॉफ़्टवेयर के संबंध में या इस अनुबंध में शामिल की गई किसी भी अन्य विषयवस्तु के संबंध में सभी पूर्ववर्ती या समसामयिक मौखिक या लिखित संचारों, प्रस्तावों और प्रतिनिधित्वों से सर्वोपरि है। यदि इस अनुबंध का कोई भी प्रावधान व्यर्थ, अमान्य, अप्रवर्तनीय या अवैधानिक पाया जाता है, तो अन्य प्रावधान पूरी तरह और प्रभावी रूप से जारी रहेंगे।

