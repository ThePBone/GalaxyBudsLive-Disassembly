Comhaontú Ceadúnaithe Úsáideoir Deiridh

Léigh go cúramach an Comhaontú Ceadúnaithe Úsáideoir Deiridh seo (an “Comhaontú”) roimh úsáid a bhaint as aon ghléasanna inchaite ar mhonaraigh Samsung iad nó a bhfuil branda Samsung orthu amhail Galaxy Watch, Galaxy Fit agus sraith Galaxy Buds (ar a dtugtar “Gléas Inchaite” i dteannta a chéile), agus/nó feidhmchláir bhainistithe gléasanna inchaite Samsung (ar a dtugtar “an Bainisteoir” i dteannta a chéile) mar go bhfuil faisnéis thábhachtach ann.
Tá sa Chomhaontú seo comhaontú dlíthiúil idir tú féin (cibé duine aonair nó eintiteas aonair) agus Samsung Electronics Co., Ltd. (“Samsung”) i ndáil le bogearraí, ar le Samsung agus a chuideachtaí cleamhnaithe agus lena sholáthraithe agus ceadúnóirí tríú páirtí iad, a ghabhann leis an gComhaontú seo, a chuimsíonn bogearraí agus meáin ghaolmhara, ábhair chlóite, cáipéisíocht “ar líne” nó leictreonach i dtaca le húsáid an Ghléis Inchaite agus/nó an Bhainisteora (ar a dtugtar “Bogearraí” i dteannta a chéile) agat.
Ríomhchlár bogearraí is ea an Bainisteoir a úsáidtear le do ghléas móibíleach (an “Gléas”) a nascadh le Gléas Inchaite agus le ligean duit bogearraí an Ghléis Inchaite a bhainistiú, a rialú nó a nuashonrú tríd an nGléas. Éilítear leis an nGléas Inchaite bogearraí réamhshuiteáilte a úsáid i gcomhair gnáthfheidhmiú.  Tríd an nGléas Inchaite, an mBainisteoir nó a bhogearraí réamhshuiteáilte a úsáid, tá tú ag glacadh le téarmaí an Chomhaontaithe seo.  Mura nglacann tú leis na téarmaí seo, ná húsáid an Gléas Inchaite, an Bainisteoir ná a bhogearraí réamhshuiteáilte.

1. Seirbhís agus Fógraí
Cuirtear eispéiris éagsúla ar fáil nuair a úsáidtear an Gléas Inchaite leis féin nó nuair a úsáidtear le nasc le do Ghléas é. Má úsáideann tú Gléas Inchaite gan nasc a bheith aige le fón, is féidir go mbeidh roinnt de na feidhmeanna teoranta.
Toisc go gcuirfear feidhmeanna ar an nGléas Inchaite agus ar an nGléas ar fáil don úinéir, bí cúramach faoi rochtain neamhúdaraithe. Agus an Gléas Inchaite nasctha leis an nGléas, féadfaidh an dá cheann acu sonraí a aistriú chuig a chéile. Bí ar an eolas faoi cén chaoi nascadh leis an ngléas/dínascadh uaidh agus dínasc do Ghléas Inchaite ón nGléas mura dteastaíonn uait an nasc a thuilleadh (Is féidir go nascfaidh gléasanna inchaite áirithe amhail Galaxy Buds le do Ghléas go huathoibríoch.)

Féadfaidh na seirbhísí agus/nó na gnéithe a chuirtear ar fáil tríd an nGléas Inchaite a bheith éagsúil nó teoranta ag brath ar do thír, ar mhúnla do Ghléis, nó ar d’oibreoir líonra.
Féadfaidh Bogearraí áirithe i gcomhair bainistíocht folláine ginearálta agus corpacmhainne (“Bogearraí Corpacmhainne”) a bheith sa Ghléas Inchaite agus sa Bhainisteoir nó féadfaidh na Bogearraí a bheith comhoiriúnach leo. Tá an Gléas Inchaite agus na Bogearraí Corpacmhainne ceaptha lena n-úsáid chun críche áineasa amháin, agus níl siad ceaptha lena n-úsáid chun galar nó riochtaí eile a dhiagnóisiú, ná chun galar a leigheas, a mhaolú, a chóireáil ná a chosc, ná chun críocha leighis ar bith eile. Soláthraítear sonraí áirithe a thagann ó na Bogearraí Corpacmhainne chun críche faisnéise amháin agus níl sé beartaithe go mbreathnófaí air mar chomhairle leighis ná go ngabhfadh sé in áit an chaidrimh idir tusa agus do dhochtúir nó soláthraí leighis eile. Ná déan neamhaird ar chomhairle ghairmiúil leighis agus ná cuir siar an chomhairle seo a lorg toisc gur fhoghlaim tú rud éigin trí na Bogearraí Corpacmhainne.
Níl Samsung faoi dhliteanas aon díobhálacha, damáistí, caillteanas agus/ná costas a d’fhulaingeodh úsáideoirí, a bhaineann leis na seirbhísí agus/nó leis an bhfaisnéis, lena n-áirítear moltaí, cóitseáil, leideanna, agus/nó treoirlínte, agus ní sé faoi dhliteanas chruinneas aon fhaisnéise a chuirtear ar fáil nó a fhaightear trí na Bogearraí Corpacmhainne ach an oiread. Níl Samsung freagrach as cruinneas na faisnéise atá in aon ailt nó in aon ábhair atá ina gcuid de láithreáin ghréasáin tríú páirtithe ná d’ábhair thagartha, ná as slándáil ná sábháilteacht a n-úsáide. Ní chiallaíonn tagairt d’fhaisnéis ar láithreáin ghréasáin tríú páirtithe nó in ábhair thagartha go bhfuil an fhaisnéis sin cruinn ná go bhfuil inneachar an láithreáin iontaofa ná go bhfuil an tagairt féin iontaofa go ginearálta. Admhaíonn tú agus aontaíonn tú gur féidir nach fóirsteanach, cruinn, iomlán ná iontaofa a bheidh aon fhaisnéis a gheobhaidh tú ó úsáid an Ghléis Inchaite nó ó na Bogearraí Corpacmhainne nó ó aon fheidhmchlár atá réamhshuiteáilte laistigh.

2. Deonú Ceadúnais
Faoi réir théarmaí agus choinníollacha an Chomhaontaithe seo, deonaítear duit leis seo ceadúnas teoranta, neamheisiach, in-aisghairthe leis an mBainisteoir a shuiteáil, a úsáid, a rochtain, a thaispeáint agus a rith ar do Ghléas. Is ceadmhach duit níos mó ná aon Ghléas Inchaite amháin a nascadh le Gléas tríd an mBainisteoir, ach ní ceadmhach duit an Gléas Inchaite a chur ar fáil ag an am céanna. Ina theannta sin, ní ceadmhach duit Gléas Inchaite a nascadh le níos mó ná aon Ghléas amháin, lena n-áirítear ríomhaire, ach gan a bheith teoranta dó.
Féadfaidh míreanna áirithe de na Bogearraí a bheith faoi réir ceadúnais foinse oscailte.  Féadfaidh sé go ngabhfaidh forálacha de na ceadúnais foinse oscailte treis ar roinnt téarmaí den Chomhaontú seo.

3. Forchoimeádas Ceart agus Úinéireachta
Coimeádann Samsung gach ceart aige féin nach bhfuil deonaithe go sainráite duitse sa Chomhaontú seo. Tá na Bogearraí faoi chosaint an chóipchirt agus dlíthe agus conarthaí eile a bhaineann leis an maoin intleachtúil. Is le Samsung an teideal, an cóipcheart agus cearta eile maoine intleachtúla chun na mBogearraí. Déantar na Bogearraí a cheadúnú; ní dhíoltar iad.

4. Sriantaí
Ní ceadmhach duit ais-innealtóireacht a dhéanamh ar na mBogearraí, iad a dhíthiomsú, a dhídhíolaim ná iarracht a dhéanamh teacht ar chód foinseach ná ar algartaim na mBogearraí ar aon bhealach eile, ná aon ghnéithe de na Bogearraí a mhionathrú ná a dhíchumasú, ná aon saothair dhíorthacha a chruthú atá bunaithe ar na Bogearraí. Ní ceadmhach duit nithe a ligean ar cíos, a ligean ar léas, a thabhairt ar iasacht, a fhocheadúnú ná seirbhísí tráchtála óstála a chur ar fáil leis na Bogearraí.

5. Nuashonruithe nó Athrú ar an tSeirbhís nó Í a Chur ar Fionraí
Féadfaidh Samsung, ag aon am, nuashonruithe nó uasghráduithe ar an tSeirbhís (“Nuashonruithe”) a chur ar fáil, lena n-áireofar, gan teorainn, réitigh ar fhabhtanna, feabhsuithe seirbhíse, gnéithe nua, scriosadh feidhmeanna atá ann cheana, nó mionathrú ar an tSeirbhís. Beidh Nuashonruithe rialaithe ag an gComhaontú seo ach amháin má chuirtear téarmaí agus coinníollacha ar leith ar fáil lena leithéid de Nuashonruithe. Beidh na Nuashonruithe rialaithe ag na téarmaí agus coinníollacha ar leith sa chás sin. Féadfaidh sé go ndéanfar Nuashonruithe le haghaidh bogearraí slándála nó le fabhtanna ríthábhachtacha a réiteach nó Nuashonruithe tábhachtacha eile a íoslódáil agus a shuiteáil go huathoibríoch ós rud é gur tábhachtach an rud é a leithéid de Nuashonruithe a fháil in am trátha d’fhonn tú féin agus úsáideoirí eile a chosaint. Coimeádann Samsung an ceart aige féin go sonrach rochtain ar an tSeirbhís, nó aon chuid di, a athrú, a chur ar fionraí, a bhaint, teorainn a chur lena húsáid, nó a dhíchumasú.
Féadfaidh Samsung nuashonruithe Bogearraí don nGléas Inchaite a chur ar fáil duit. Go ginearálta, féadfaidh tú Bogearraí an Ghléis Inchaite a nuashonrú leis an mBainisteoir, ach i gcásanna áirithe amhail Galaxy Buds, féadfaidh tú iad a nuashonrú leis na Bogearraí ríomhaire.
Leis an leagan arna chur ar fáil trína leithéid de Nuashonrú a úsáid, ní mór duit bheith ceadúnaithe ar dtús i gcomhair na mbogearraí a mbaineann an Nuashonrú leo. Féadfaidh sé go gcuirfear feidhmeanna nua leis na bogearraí sa leagan nuashonraithe, agus i líon teoranta cásanna, go scriosfar feidhmeanna a bhí ann cheana. Cé go mbeidh an Nuashonrú ar fáil go ginearálta, i líon teoranta cásanna, ní chuirfidh ach d’iompróir líonra na Nuashonruithe ar fáil, agus beidh Nuashonruithe den sórt sin faoi rialú an tsocraithe conartha atá agat le d’iompróir líonra. Féadfaidh sé go ndéanfar Nuashonrú le haghaidh bogearraí slándála nó le fabhtanna ríthábhachtacha a réiteach nó le Nuashonruithe tábhachtacha eile a íoslódáil agus a shuiteáil go huathoibríoch i ngeall ar an tábhacht a bhaineann lena leithéid de Nuashonruithe a fháil in am trátha.

6. Seirbhísí agus Inneachar Tríú Páirtí
Féadfaidh seirbhísí tríú páirtí a bheith ar fáil agat freisin. Déanann Samsung aon bharánta nó uiríoll a shéanadh i leith na mBogearraí Corpacmhainne agus i leith chruinneas, iomláine nó éifeachtacht seirbhísí tríú páirtithe agus comhlíonadh na ndlíthe nó rialacháin is infheidhme acu.Féadfaidh úsáid seirbhísí agus inneachair tríú páirtí a bheith faoi rialú ag téarmaí úsáide, comhaontú ceadúnais nó beartas príobháide an tsoláthraí tríú páirtí sin, nó ag comhaontú eile den sórt sin. Féadfaidh codanna áirithe den tSeirbhís a bheith faoi réir ceadúnas foinse oscailte, ina bhféadfar téarmaí na gceadúnas foinse oscailte sin teacht roimh théarmaí an Chomhaontaithe seo i ndáil leis an gcuid sin den tSeirbhís.

 7. Rochtain Sonraí
Féadfaidh sé go gcaithfidh do ghléas móibíleach rochtain ar an Idirlíon a bheith aige le roinnt gnéithe de na Bogearraí a úsáid agus féadfaidh sé go mbeidh siad faoi réir srianta arna bhforchur ag do sholáthraí líonra nó Idirlín. Féadfaidh sé go mbeidh rochtain idirlín ag na Bogearraí trí do líonra móibíleach, agus is féidir go ngearrfar táillí breise air sin ag brath ar do phlean íocaíochta. Ina theannta sin, féadfaidh sé go gcuirfidh oiriúnacht agus feidhmíocht chrua-earraí do ghléis nó do rochtana sonraí isteach ar do chumas le leas a bhaint as roinnt gnéithe de na Bogearraí.

8. Aistriú Bogearraí
Ní ceadmhach duit an Comhaontú seo ná na cearta ná dualgais a ghabhann leis na Bogearraí, arna ndeonú anseo, a aistriú chuig aon tríú páirtí ach amháin má dhéantar amhlaidh i dtaca leis an nGléas Inchaite, lena ngabhann na Bogearraí, a dhíol. Sa chás sin, ní mór iomlán na mBogearraí a aistriú (lena n-áirítear na comhpháirteanna, na meáin agus na hábhair chlóite go léir, aon uasghráduithe agus an Comhaontú seo) agus ní ceadmhach duit aon chóipeanna de na Bogearraí a choimeád. Ní ceadmhach aistriú indíreach, amhail coinsíniú, a dhéanamh. Roimh an aistriú, ní mór don úsáideoir deiridh atá chun na Bogearraí a fháil aontú le téarmaí uile an Chomhaontaithe.

9. Comhlíonadh an Dlí
Tá tú ag admháil go bhfuil an Bainisteoir nó na Bogearraí faoi réir srianta easpórtála tíortha éagsúla. Tá tú ag aontú go gcomhlíonfaidh tú gach aon dlí, idir idirnáisiúnta agus náisiúnta, a bhfuil feidhm acu ar an mBainisteoir nó ar na Bogearraí, lena n-áirítear gach aon dlí agus rialachán is infheidhme maidir le srianta easpórtála.

10. Foirceannadh
Beidh feidhm ag an gComhaontú seo go dtí go ndéanfar é a fhoirceannadh. Déanfar do chearta faoin gComhaontú seo a fhoirceannadh go huathoibríoch gan fhógra ó Samsung má theipeann ort aon cheann de théarmaí agus coinníollacha an Chomhaontaithe seo a chomhlíonadh. Ar fhoirceannadh an Chomhaontaithe seo, ní mór duit scor den Bhainisteoir nó de na Bogearraí a úsáid ar aon bhealach agus gach cóip den Bhainisteoir nó de na Bogearraí a scriosadh.

11. Séanadh Baránta
ACH AMHÁIN MÁ SHONRAÍTEAR MAR MHÍR AR LEITH É I mBARÁNTA TEORANTA SAINRÁITE I SCRÍBHINN A GHABHANN LE DO GHLÉAS INCHAITE, TÁ NA BOGEARRAÍ ARNA gCUR AR FÁIL AG SAMSUNG (CIBÉ ATÁ SIAD SAN ÁIREAMH LEIS AN nGLÉAS INCHAITE, ÍOSLÓDÁILTE, NÓ FAIGHTE AR BHEALACH EILE) CURTHA AR FÁIL “MAR ATÁ SIAD” AGUS AR BHONN “MAR ATÁ FÁIL ORTHU”, GAN BARÁNTAÍ DE CHINEÁL AR BITH Ó SAMSUNG, CIBÉ SAINRÁITE NÓ INTUIGTHE. OIREAD AGUS IS CEADMHACH DE BHUN AN DLÍ IS INFHEIDHME, SÉANANN SAMSUNG GACH BARÁNTA SAINRÁITE, INTUIGTHE NÓ REACHTÚIL, LENA nÁIRÍTEAR, ACH GAN A BHEITH TEORANTA DÓIBH, BARÁNTAÍ INTUIGTHE MAIDIR LE hINDÍOLTACHT, CÁILÍOCHT LEORDHÓTHANACH NÓ IARRACHT CHEARDÚIL, OIRIÚNACHT CHUN CRÍOCH AR LEITH, IONTAOFACHT NÓ INFHAIGHTEACHT, CRUINNEAS, EASPA VÍREAS, SEALÚCHAS SÍOTHACH, NEAMHSHÁRÚ AR CHEARTA TRÍÚ PÁIRTÍ NÓ SÁRÚ EILE AR CHEARTA. NÍ CHEADAÍTEAR EISIAIMH NÁ SRIANTAÍ AR BHARÁNTAÍ INTUIGTHE I nDLÍNSÍ ÁIRITHE, MAR SIN FÉADFAIDH SÉ NACH mBAINFIDH NA hEISIAIMH NÁ NA SRIANTAÍ THUAS LEAT.

12. Feidhmchláir agus Seirbhísí Samsung
Féadfaidh sé go mbeidh feidhmchláir agus/nó seirbhísí áirithe réamhshuiteáilte ar do Ghléas Inchaite nó in-íoslódáilte chuige. Féadfaidh sé go n-éileofar le feidhmchlár agus/nó seirbhísí den sórt sin ballraíocht i Seirbhís Samsung (“Samsung Account”). Tá na dualgais atá ort agus na cearta atá agat faoi Samsung Account leagtha amach i dtéarmaí agus coinníollacha ar leith agus sa bheartas príobháide i dtaca le Samsung Account.

13. Teorannú Dliteanais
NÍ BHEIDH SAMSUNG FREAGRACH AS AON DAMÁISTÍ D’AON CHINEÁL A EASCRÓIDH AS ÚSÁID NA mBOGEARRAÍ NÁ GAN A BHEITH IN ANN IAD A ÚSÁID, INNEACHAR NÁ FEIDHMÍOCHT NA mBOGEARRAÍ, NÁ AS AON DAMÁISTÍ D’AON CHINEÁL A BHAINEANN LEO SIN, LENA nÁIREOFAR DAMÁISTÍ A BHFUIL NA NITHE SEO A LEANAS INA gCÚIS LEO NÓ A BHAINEANN LEIS NA NITHE SEO A LEANAS, ACH GAN A BHEITH TEORANTA DÓIBH: EARRÁIDÍ, EASNAIMH, IDIRBHRISTEACHA, LOCHTANNA, MOILL FEIDHME NÓ TARCHURTHA, VÍREAS RÍOMHAIRE, TEIP AR NASCADH, TÁILLÍ LÍONRA, AGUS GACH DAMÁISTE DÍREACH, INDÍREACH, SPEISIALTA, TEAGMHASACH, EISEAMLÁIREACH NÓ IARMHARTACH EILE, FIÚ MÁS RUD É GUR CUIREADH COMHAIRLE AR SAMSUNG MAIDIR LE DAMÁISTÍ FÉIDEARTHA DEN SÓRT SIN. I ROINNT DLÍNSÍ, NÍ CHEADAÍTEAR DAMÁISTÍ TEAGMHASACHA NÁ IARMHARTACHA A EISIAMH NÁ A SHRIANADH, MAR SIN FÉADFAIDH SÉ NACH mBAINFIDH NA hEISIAIMH NÓ NA SRIANTAÍ THUAS LEAT.D’AINNEOIN AN MHÉID SIN ROIMHE SEO, NÍ SHÁRÓIDH DLITEANAS IOMLÁN SAMSUNG I DO LEITH AS GACH CAILLTEANAS, DAMÁISTE AGUS CÚIS CHAINGNE, LENA nÁIREOFAR, ACH GAN A BHEITH TEORANTA DÓIBH SIÚD A BHEIDH BUNAITHE AR DHLÍ NA gCONARTHAÍ, AR DHLÍ AN TORTA, NÓ EILE, A EASCRÓIDH AS ÚSÁID NA mBOGEARRAÍ AGAT, NÓ AS FORÁIL EILE DEN CHOMHAONTÚ SEO, AN MÉID A D’ÍOC AN CEANNAITHEOIR GO SONRACH AS NA BOGEARRAÍ SEO. CUIRFEAR CHUN FEIDHME NA TEORAINNEACHA, NA hEISIAIMH, AGUS NA SÉANTAÍ ROIMHE SEO (LENA nÁIREOFAR ALT 11 AGUS ALT 12) OIREAD AGUS IS CEADMHACH DE RÉIR AN DLÍ IS INFHEIDHME, FIÚ MURA nÉIRÍONN LE CUSPÓIR BUNÚSACH AON RÉITIGH.

14. An Dlí is Infheidhme
Tá an Comhaontú seo faoi rialú dhlíthe na dlínse ina bhfuil cónaí ort, gan aird a thabhairt ar a fhorálacha coinbhleachta dlí. Ní bheidh an Comhaontú seo faoi rialú Choinbhinsiún na Náisiún Aontaithe maidir le Conarthaí faoi Dhíol Idirnáisiúnta Earraí agus eisítear go sainráite a fheidhmiú.

15. Réiteach Díospóidí
Mura réiteofar go cairdiúil díospóid, conspóid nó difríocht a eascraíonn ar bhealach ar bith as an gComhaontú seo nó as úsáid na mBogearraí seo agatsa, beidh sí faoi réir dhlínse neamheisiach chúirteanna na dlínse ina bhfuil cónaí ort. D’ainneoin an mhéid sin roimhe seo, féadfaidh Samsung iarratas a dhéanamh ar leigheasanna urghaire (nó ar fhaoiseamh dlíthiúil práinneach de chineál comhionann) in aon dlínse.

16. An Comhaontú Iomlán
Tá sa Chomhaontú seo iomlán an chomhaontaithe idir tusa agus Samsung a bhaineann leis na Bogearraí agus cuirtear é in ionad na gcumarsáidí, na dtograí agus na n-uiríoll go léir roimhe seo nó comhaimseartha leo, ó bhéal nó i scríbhinn, i leith na mBogearraí nó aon ábhair eile atá cumhdaithe ag an gComhaontú seo. Má shocraítear go bhfuil aon fhoráil den Chomhaontú seo ar neamhní, neamhbhailí, neamh-infheidhmithe nó neamhdhleathach, leanfaidh d’fheidhm agus d’éifeacht iomlán a bheith ag na forálacha uile eile.

