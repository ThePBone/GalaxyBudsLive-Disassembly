ಅಂತಿಮ ಬಳಕೆದಾರರ ಪರವಾನಗಿ ಒಪ್ಪಂದ

Galaxy Watch, Galaxy Fit ಮತ್ತು Galaxy Buds ಸರಣಿಯಂತಹಾ, ಸ್ಯಾಮ್‌ಸಂಗ್ ತಯಾರಿಸಿದ ಅಥವಾ ಬ್ರ್ಯಾಂಡ್ ಇರುವ ಧರಿಸಬಹುದಾದ ಸಾಧನಗಳನ್ನು (ಸಮಗ್ರವಾಗಿ, “ಧರಿಸಬಹುದಾದ ಸಾಧನ”) ಮತ್ತು ಸ್ಯಾಮ್‌ಸಂಗ್ ಧರಿಸಬಹುದಾದ ಸಾಧನದ ಮ್ಯಾನೇಜರ್ ಅಪ್ಲಿಕೇಶನ್‌ಗಳನ್ನು (ಸಮಗ್ರವಾಗಿ, “ಮ್ಯಾನೇಜರ್”) ಬಳಸುವ ಮೊದಲು, ಮಹತ್ವದ ಮಾಹಿತಿ ಇರುವ ಈ ಅಂತಿಮ ಬಳಕೆದಾರರ ಪರವಾನಗಿ ಒಪ್ಪಂದವನ್ನು (“ಒಪ್ಪಂದ”) ಗಮನವಿಟ್ಟು ಓದಿ.
ಈ ಒಪ್ಪಂದವು ಧರಿಸಬಹುದಾದ ಸಾಧನ ಮತ್ತು/ಅಥವಾ ಮ್ಯಾನೇಜರ್‌ಗೆ ಸಂಬಂಧಿಸಿದ ಸಾಫ್ಟ್‌ವೇರ್ ಮತ್ತು ಸಂಬಂಧಿತ ಮೀಡಿಯಾ, ಮುದ್ರಿತ ಸಾಮಗ್ರಿಗಳು, “ಆನ್‌ಲೈನ್” ಅಥವಾ ವಿದ್ಯುನ್ಮಾನ ದಾಖಲೀಕರಣ ಒಳಗೊಂಡಿರುವ, ಈ ಒಪ್ಪಂದದ ಜತೆಗೆ ಬಂದಿರುವ, ಸ್ಯಾಮ್‌ಸಂಗ್ ಮತ್ತು ಅದರ ಸಹ ಸಂಸ್ಥೆಗಳು ಹಾಗೂ ಅದರ ಮೂರನೇ ಪಕ್ಷದ ಪೂರೈಕೆದಾರರು ಮತ್ತು ಪರವಾನಗಿದಾರರ ಮಾಲೀಕತ್ವದ ಸಾಫ್ಟ್‌ವೇರ್‌ಗಾಗಿ (ಸಮಗ್ರವಾಗಿ, “ಸಾಫ್ಟ್‌ವೇರ್”), ನಿಮ್ಮ (ಒಬ್ಬ ವ್ಯಕ್ತಿಯಾಗಿ ಅಥವಾ ಒಂದು ಸಂಸ್ಥೆಯಾಗಿ) ಮತ್ತು Samsung Electronics Co., Ltd. (“ಸ್ಯಾಮ್‌ಸಂಗ್”) ನಡುವಿನ ಕಾನೂನು ಒಪ್ಪಂದವಾಗಿದೆ.
ಮ್ಯಾನೇಜರ್ ಎಂಬುದು ನಿಮ್ಮ ಮೊಬೈಲ್ ಸಾಧನವನ್ನು (“ಸಾಧನ”) ಧರಿಸಬಹುದಾದ ಸಾಧನಕ್ಕೆ ಸಂಪರ್ಕಿಸುವ ಒಂದು ಸಾಫ್ಟ್‌ವೇರ್ ಪ್ರೋಗ್ರಾಂ ಆಗಿದೆ ಮತ್ತು ಧರಿಸಬಹುದಾದ ಸಾಧನದ ಸಾಫ್ಟ್‌ವೇರ್ ಅನ್ನು ಸಾಧನದ ಮೂಲಕ ನಿರ್ವಹಿಸಲು, ನಿಯಂತ್ರಿಸಲು ಅಥವಾ ಅಪ್‌ಡೇಟ್ ಮಾಡಲು ನಿಮಗೆ ಅವಕಾಶ ಮಾಡುತ್ತದೆ. ಧರಿಸಬಹುದಾದ ಸಾಧನಕ್ಕೆ ತನ್ನ ಸಾಮಾನ್ಯ ಕಾರ್ಯಾಚರಣೆಗಾಗಿ ಮೊದಲೇ ಲೋಡ್ ಮಾಡಿದ ಸಾಫ್ಟ್‌ವೇರ್‌ನ ಬಳಕೆಯ ಅಗತ್ಯವಿದೆ.  ಧರಿಸಬಹುದಾದ ಸಾಧನ, ಮ್ಯಾನೇಜರ್ ಅಥವಾ ಅದರಲ್ಲಿ ಮೊದಲೇ ಲೋಡ್ ಮಾಡಿದ ಸಾಫ್ಟ್‌ವೇರ್ ಬಳಸುವ ಮೂಲಕ, ನೀವು ಈ ಒಪ್ಪಂದದ ನಿಯಮಗಳನ್ನು ಸ್ವೀಕರಿಸುತ್ತೀರಿ.  ನೀವು ಈ ನಿಯಮಗಳನ್ನು ಒಪ್ಪದಿದ್ದರೆ, ಧರಿಸಬಹುದಾದ ಸಾಧನ, ಮ್ಯಾನೇಜರ್ ಅಥವಾ ಅದರಲ್ಲಿ ಮೊದಲೇ ಲೋಡ್ ಮಾಡಿದ ಸಾಫ್ಟ್‌ವೇರ್ ಅನ್ನು ಬಳಸಬೇಡಿ.

1. ಸೇವೆ ಮತ್ತು ಸೂಚನೆಗಳು
ತಾನಾಗಿ ಅಥವಾ ನಿಮ್ಮ ಸಾಧನಕ್ಕೆ ಸಂಪರ್ಕ ಹೊಂದಿದ ಧರಿಸಬಹುದಾದ ಸಾಧನವು ವಿಭಿನ್ನ ಅನುಭವಗಳನ್ನು ಒದಗಿಸುತ್ತದೆ. ಫೋನ್ ಸಂಪರ್ಕವಿಲ್ಲದೆಯೇ ನೀವು ಧರಿಸಬಹುದಾದ ಸಾಧನವನ್ನು ಬಳಸಿದರೆ, ಕೆಲವೊಂದು ಕಾರ್ಯಸಂಬಂಧಿತ ಮಿತಿಗಳು ಕಾಣಿಸಿಕೊಳ್ಳಬಹುದು.
ಧರಿಸಬಹುದಾದ ಸಾಧನ ಮತ್ತು ಸಾಧನದ ಕಾರ್ಯಗಳನ್ನು ಮಾಲೀಕರಿಗೆ ಒದಗಿಸಲಾಗುತ್ತದೆ, ಆದುದರಿಂದ ಅನಧಿಕೃತ ಪ್ರವೇಶದ ಬಗ್ಗೆ ದಯವಿಟ್ಟು ಜಾಗರೂಕರಾಗಿರಿ. ಧರಿಸಬಹುದಾದ ಸಾಧನವನ್ನು ಸಾಧನಕ್ಕೆ ಸಂಪರ್ಕಿಸಿದಾಗ, ಪ್ರತಿಯೊಂದು ಕೂಡ ಪರಸ್ಪರರಿಗೆ ಬಳಕೆದಾರರ ದತ್ತಾಂಶವನ್ನು ವರ್ಗಾಯಿಸಬಹುದಾಗಿದೆ. ಸಾಧನಕ್ಕೆ ಸಂಪರ್ಕಿಸುವುದು/ಸಂಪರ್ಕ ತೆಗೆಯುವ ವಿಧಾನದ ಬಗ್ಗೆ ದಯವಿಟ್ಟು ತಿಳಿವಳಿಕೆ ಹೊಂದಿರಿ ಮತ್ತು ನಿಮಗೆ ಮುಂದೆ ಸಂಪರ್ಕದ ಅಗತ್ಯವಿಲ್ಲ ಎಂದಾದರೆ ಸಾಧನದಿಂದ ನಿಮ್ಮ ಧರಿಸಬಹುದಾದ ಸಾಧನದ ಸಂಪರ್ಕವನ್ನು ದಯವಿಟ್ಟು ತೆಗೆಯಿರಿ (Galaxy Buds ನಂತಹಾ ಕೆಲವು ಧರಿಸಬಹುದಾದ ಸಾಧನಗಳು ನಿಮ್ಮ ಸಾಧನಕ್ಕೆ ಸ್ವಯಂಚಾಲಿತವಾಗಿ ಸಂಪರ್ಕಗೊಳ್ಳಬಹುದಾಗಿದೆ.)

ಧರಿಸಬಹುದಾದ ಸಾಧನವು ಒದಗಿಸುವ ಸೇವೆಗಳು ಮತ್ತು/ಅಥವಾ ವೈಶಿಷ್ಟ್ಯಗಳು ನಿಮ್ಮ ದೇಶ, ಸಾಧನದ ಮಾಡೆಲ್ ಅಥವಾ ನೆಟ್‌ವರ್ಕ್ ಆಪರೇಟರರಿಗೆ ಅನುಗುಣವಾಗಿ ಭಿನ್ನವಾಗಿರಬಹುದು ಅಥವಾ ಸೀಮಿತವಾಗಿರಬಹುದು.
ಧರಿಸಬಹುದಾದ ಸಾಧನ ಮತ್ತು ಮ್ಯಾನೇಜರ್, ಸಾಮಾನ್ಯ ಸ್ವಾಸ್ಥ್ಯ ಮತ್ತು ಫಿಟ್ನೆಸ್ ನಿರ್ವಹಣೆಗಾಗಿರುವ ಕೆಲವೊಂದು ಸಾಫ್ಟ್‌ವೇರ್ ಅನ್ನು (“ಫಿಟ್ ಸಾಫ್ಟ್‌ವೇರ್”) ಒಳಗೊಂಡಿರಬಹುದು ಅಥವಾ ಅದಕ್ಕೆ ಹೊಂದಿಕೆಯಾಗಿರಬಹುದು. ಧರಿಸಬಹುದಾದ ಸಾಧನ ಮತ್ತು ಫಿಟ್ ಸಾಫ್ಟ್‌ವೇರ್ ಮನರಂಜನೆಯ ಉದ್ದೇಶಕ್ಕಾಗಿ ಮಾತ್ರವೇ ಹೊರತು, ರೋಗದ ಅಥವಾ ಬೇರೆ ದೈಹಿಕ ಸ್ಥಿತಿಗಳ ಪತ್ತೆಯ ಉದ್ದೇಶಕ್ಕಾಗಿ, ಅಥವಾ ಕಾಯಿಲೆಯ ಚಿಕಿತ್ಸೆ, ಔಷಧಿ, ಉಪಶಮನ ಅಥವಾ ತಡೆ ಇಲ್ಲವೇ ಬೇರಾವುದೇ ವೈದ್ಯಕೀಯ ಬಳಕೆಯ ಉದ್ದೇಶಗಳಿಗಾಗಿ ಅಲ್ಲ. ಫಿಟ್ ಸಾಫ್ಟ್‌ವೇರ್‌ನಿಂದ ಪಡೆಯಲಾಗುವ ಕೆಲವೊಂದು ದತ್ತಾಂಶವು ಕೇವಲ ಮಾಹಿತಿಯ ಉದ್ದೇಶಗಳಿಗಾಗಿ ಮಾತ್ರ ಮತ್ತು ವೈದ್ಯಕೀಯ ಸಲಹೆ ಎಂದು ಪರಿಗಣಿಸುವ ಉದ್ದೇಶ ಹೊಂದಿಲ್ಲ ಅಥವಾ ನಿಮ್ಮ ಹಾಗೂ ನಿಮ್ಮ ವೈದ್ಯರು ಅಥವಾ ಬೇರೆ ವೈದ್ಯಕೀಯ ಸೇವಾ ಪೂರೈಕೆದಾರರ ನಡುವಿನ ಸಂಬಂಧವನ್ನು ಬದಲಿಸುವ ಉದ್ದೇಶಕ್ಕಾಗಿ ಅಲ್ಲ. ವೃತ್ತಿಪರ ವೈದ್ಯಕೀಯ ಸಲಹೆಯನ್ನು ಅಲಕ್ಷಿಸಬೇಡಿ ಅಥವಾ ಫಿಟ್ ಸಾಫ್ಟ್‌ವೇರ್‌ನಿಂದ ನೀವು ಏನೋ ತಿಳಿದುಕೊಂಡಿರಿ ಎಂಬ ಕಾರಣಕ್ಕಾಗಿ ಅದನ್ನು ಪಡೆಯುವಲ್ಲಿ ವಿಳಂಬಿಸಬೇಡಿ.
ಶಿಫಾರಸುಗಳು, ಕೋಚಿಂಗ್, ಸಲಹೆಗಳು ಮತ್ತು/ಅಥವಾ ಮಾರ್ಗದರ್ಶಿಸೂತ್ರಗಳು ಸೇರಿದಂತೆ, ಸೇವೆಗಳು ಮತ್ತು/ಅಥವಾ ಮಾಹಿತಿಗೆ ಸಂಬಂಧಿಸಿದಂತೆ ಬಳಕೆದಾರರು ಅನುಭವಿಸುವ ಯಾವುದೇ ಗಾಯಗಳು, ಹಾನಿಗಳು, ನಷ್ಟಗಳು ಮತ್ತು/ಅಥವಾ ವೆಚ್ಚಗಳಿಗಾಗಲೀ, ಒದಗಿಸಲಾದ ಅಥವಾ ಫಿಟ್ ಸಾಫ್ಟ್‌ವೇರ್ ಮೂಲಕ ಗಳಿಸಿದ ಅಥವಾ ಪ್ರವೇಶಿಸಿದ ಯಾವುದೇ ಮಾಹಿತಿಯ ನಿಖರತೆಗಾಗಲೀ ಸ್ಯಾಮ್‌ಸಂಗ್ ಬಾಧ್ಯಸ್ಥವಲ್ಲ. ಬಾಹ್ಯ ಮೂರನೇ ಪಕ್ಷದ ವೆಬ್‌ಸೈಟ್‌ಗಳು ಅಥವಾ ಉಲ್ಲೇಖ ಸಾಮಗ್ರಿಗಳಲ್ಲಿ ಕಾಣಿಸಿಕೊಳ್ಳುವ ಯಾವುದೇ ಲೇಖನಗಳು ಅಥವಾ ಸಾಮಗ್ರಿಗಳು ಒಳಗೊಂಡಿರುವ ಮಾಹಿತಿಯ ನಿಖರತೆಗೆ, ಅಥವಾ ಅವುಗಳ ಬಳಕೆಯ ಸಂದರ್ಭದ ಸುರಕ್ಷತೆ ಅಥವಾ ಭದ್ರತೆಗೆ ಸ್ಯಾಮ್‌ಸಂಗ್ ಜವಾಬ್ದಾರವಲ್ಲ. ಬಾಹ್ಯ ಮೂರನೇ ಪಕ್ಷದ ವೆಬ್‌ಸೈಟ್‌ಗಳು ಅಥವಾ ಉಲ್ಲೇಖ ಸಾಮಗ್ರಿಗಳಲ್ಲಿ ಒಳಗೊಂಡಿರುವ ಮಾಹಿತಿಯ ಉಲ್ಲೇಖವನ್ನು ಆ ಮಾಹಿತಿಯ ನಿಖರತೆಗೆ ಅನುಮೋದನೆ ಎಂದಾಗಲೀ ಅಥವಾ ಸಾಮಾನ್ಯವಾಗಿ ಆ ಸೈಟ್ ಇಲ್ಲವೇ ಉಲ್ಲೇಖದಲ್ಲಿರುವ ವಿಷಯಗಳ ಅನುಮೋದನೆ ಎಂದಾಗಲೀ ಪರಿಗಣಿಸಬಾರದು. ಧರಿಸಬಹುದಾದ ಸಾಧನ ಅಥವಾ ಫಿಟ್ ಸಾಫ್ಟ್‌ವೇರ್ ಅಥವಾ ಮೊದಲೇ ಪ್ರೀಲೋಡ್ ಮಾಡಲಾಗಿರುವ ಯಾವುದೇ ಅಪ್ಲಿಕೇಶನ್ ಬಳಕೆಯಿಂದ ನೀವು ಪಡೆದುಕೊಳ್ಳುವ ಯಾವುದೇ ಮಾಹಿತಿಯು ಸೂಕ್ತವಾಗಿರಲಾರದು, ನಿಖರವಾಗಿರಲಾರದು, ಪೂರ್ಣವಾಗಿರಲಾರದು ಅಥವಾ ವಿಶ್ವಾಸಾರ್ಹವಾಗಿರಲಾರದು ಎಂಬುದನ್ನು ನೀವು ಸ್ವೀಕರಿಸುತ್ತೀರಿ ಮತ್ತು ಒಪ್ಪುತ್ತೀರಿ.

2. ಪರವಾನಗಿ ನೀಡಿಕೆ
ಈ ಒಪ್ಪಂದದ ಷರತ್ತುಗಳು ಮತ್ತು ನಿಯಮಗಳಿಗೆ ಒಳಪಟ್ಟು, ಮ್ಯಾನೇಜರ್ ಅನ್ನು ನಿಮ್ಮ ಧರಿಸಬಹುದಾದ ಸಾಧನದಲ್ಲಿ ಇನ್‌ಸ್ಟಾಲ್ ಮಾಡಲು, ಬಳಸಲು, ಪ್ರವೇಶಿಸಲು, ಪ್ರದರ್ಶಿಸಲು ಮತ್ತು ಚಲಾಯಿಸಲು ನಿಮಗೆ ಸೀಮಿತ, ವಿಶಿಷ್ಟವಲ್ಲದ, ಹಿಂತೆಗೆದುಕೊಳ್ಳಬಹುದಾದ ಪರವಾನಗಿಯನ್ನು ನೀಡಲಾಗುತ್ತದೆ. ನೀವು ಮ್ಯಾನೇಜರ್ ಮೂಲಕ ಹಲವು ಧರಿಸಬಹುದಾದ ಸಾಧನಗಳನ್ನು ಸಾಧನವೊಂದಕ್ಕೆ ಸಂಪರ್ಕಿಸಬಹುದು, ಆದರೆ ಧರಿಸಬಹುದಾದ ಸಾಧನವು ಏಕಕಾಲಕ್ಕೆ ಲಭ್ಯವಾಗುವಂತೆ ಮಾಡುವುದು ನಿಮಗೆ ಸಾಧ್ಯವಾಗಲಾರದು. ಅಲ್ಲದೆ, PC ಯನ್ನು ಒಳಗೊಂಡು, ಆದರೆ ಅದಕ್ಕೆ ಸೀಮಿತವಾಗದೆ, ಧರಿಸಬಹುದಾದ ಸಾಧನವನ್ನು ನೀವು ಹಲವು ಸಾಧನಗಳಿಗೆ ಸಂಪರ್ಕಿಸುವಂತಿಲ್ಲ.
ಸಾಫ್ಟ್‌ವೇರ್‌ನ ಕೆಲವು ಐಟಂಗಳು ಓಪನ್ ಸೋರ್ಸ್ ಪರವಾನಗಿಗಳಿಗೆ ಒಳಪಟ್ಟಿರಬಹುದು.  ಓಪನ್ ಸೋರ್ಸ್ ಪರವಾನಗಿಯ ವಿಧಿಗಳು ಈ ಒಪ್ಪಂದದ ಕೆಲವು ನಿಯಮಗಳನ್ನು ಓವರ್‌ರೈಡ್ ಮಾಡಬಹುದು.

3. ಹಕ್ಕುಗಳು ಮತ್ತು ಮಾಲೀಕತ್ವದ ಕಾಯ್ದಿರಿಸುವಿಕೆ
ಈ ಒಪ್ಪಂದದಲ್ಲಿ ನಿಮಗೆ ಸ್ಪಷ್ಟವಾಗಿ ಒದಗಿಸಲಾಗದ ಎಲ್ಲ ಹಕ್ಕುಗಳನ್ನು ಸ್ಯಾಮ್‌ಸಂಗ್ ಕಾಯ್ದಿರಿಸುತ್ತದೆ. ಕೃತಿಸ್ವಾಮ್ಯ ಮತ್ತು ಬೇರೆ ಬೌದ್ಧಿಕ ಆಸ್ತಿಯ ಕಾನೂನುಗಳು ಹಾಗೂ ಒಡಂಬಡಿಕೆಗಳಿಂದ ಸಾಫ್ಟ್‌ವೇರ್ ಸಂರಕ್ಷಿತವಾಗಿದೆ. ಸಾಫ್ಟ್‌ವೇರ್‌ನಲ್ಲಿರುವ ಶೀರ್ಷಿಕೆ, ಕೃತಿಸ್ವಾಮ್ಯ ಮತ್ತು ಬೇರೆ ಬೌದ್ಧಿಕ ಆಸ್ತಿಯ ಹಕ್ಕುಗಳು ಸ್ಯಾಮ್‌ಸಂಗ್ ಮಾಲೀಕತ್ವದಲ್ಲಿರುತ್ತವೆ. ಸಾಫ್ಟ್‌ವೇರ್ ಪರವಾನಗಿ ನೀಡಲಾಗಿದೆಯೇ ಹೊರತು, ಮಾರಾಟ ಮಾಡಿಲ್ಲ.

4. ನಿರ್ಬಂಧಗಳು
ನೀವು ಸಾಫ್ಟ್‌ವೇರ್ ಅನ್ನು ರಿವರ್ಸ್ ಇಂಜಿನಿಯರ್ ಮಾಡಬಾರದು, ಡೀಕಂಪೈಲ್ ಮಾಡಬಾರದು, ಡಿಸ್ಅಸೆಂಬಲ್ ಮಾಡಬಾರದು ಅಥವಾ ಬೇರೆ ರೀತಿ ಅದರ ಸೋರ್ಸ್ ಕೋಡ್ ಅಥವಾ ಅಲ್ಗಾರಿದಮ್‌ಗಳನ್ನು ಅನ್ವೇಷಿಸಲು ಪ್ರಯತ್ನಿಸಬಾರದು ಅಥವಾ ಸಾಫ್ಟ್‌ವೇರ್‌ನ ಯಾವುದೇ ವೈಶಿಷ್ಟ್ಯಗಳನ್ನು ಮಾರ್ಪಡಿಸಲು ಅಥವಾ ನಿಷ್ಕ್ರಿಯಗೊಳಿಸಲು ಪ್ರಯತ್ನಿಸಬಾರದು ಅಥವಾ ಸಾಫ್ಟ್‌ವೇರ್ ಆಧಾರದಲ್ಲಿ ವ್ಯುತ್ಪನ್ನ ಕಾರ್ಯಗಳನ್ನು ರಚಿಸಬಾರದು. ನೀವು ಸಾಫ್ಟ್‌ವೇರ್ ಅನ್ನು ಬಾಡಿಗೆಗೆ ನೀಡಬಾರದು, ಭೋಗ್ಯಕ್ಕೆ ನೀಡಬಾರದು, ಎರವಲು ನೀಡಬಾರದು, ಉಪಪರವಾನಗಿ ನೀಡಬಾರದು ಅಥವಾ ಅದರ ಜತೆಗೆ ವಾಣಿಜ್ಯಿಕ ಹೋಸ್ಟಿಂಗ್ ಸೇವೆಗಳನ್ನು ಒದಗಿಸಬಾರದು.

5. ಸೇವೆಯ ಅಪ್‌ಡೇಟ್‌ಗಳು, ಬದಲಾವಣೆ ಅಥವಾ ಅಮಾನತು
ದೋಷ ಸರಿಪಡಿಸುವಿಕೆಗಳು, ಸೇವೆಯ ವರ್ಧನೆಗಳು, ಹೊಸ ವೈಶಿಷ್ಟ್ಯಗಳು, ಈಗ ಇರುವ ಕಾರ್ಯಗಳ ಅಳಿಸುವಿಕೆಗಳು ಅಥವಾ ಸೇವೆಯ ಮಾರ್ಪಡಿಸುವಿಕೆಗಳನ್ನು ಒಳಗೊಂಡು, ಆದರೆ ಅದಕ್ಕೆ ಸೀಮಿತವಾಗದೆ, ಸೇವೆಯ ಅಪ್‌ಡೇಟ್‌ಗಳು ಅಥವಾ ಅಪ್‌ಗ್ರೇಡ್‌ಗಳನ್ನು (“ಅಪ್‌ಡೇಟ್‌ಗಳು”) ನಿಮಗೆ ಯಾವುದೇ ಸಮಯದಲ್ಲಿ, ಸ್ಯಾಮ್‌ಸಂಗ್ ಒದಗಿಸಬಹುದು ಅಥವಾ ಲಭ್ಯವಾಗುವಂತೆ ಮಾಡಬಹುದು. ಇಂತಹಾ ಅಪ್‌ಡೇಟ್‌ಗಳೊಂದಿಗೆ ಪ್ರತ್ಯೇಕ ಷರತ್ತುಗಳು ಮತ್ತು ನಿಯಮಗಳನ್ನು ಒದಗಿಸಿದ ಸಂದರ್ಭದಲ್ಲಿ ಪ್ರತ್ಯೇಕ ಷರತ್ತುಗಳು ಮತ್ತು ನಿಯಮಗಳು ಅಪ್‌ಡೇಟ್‌ಗಳನ್ನು ಅಧಿವ್ಯಾಪಿಸುತ್ತಿದ್ದು, ಅದು ಇಲ್ಲವಾದರೆ ಈ ಒಪ್ಪಂದವು ಅಪ್‌ಡೇಟ್‌ಗಳನ್ನು ಅಧಿವ್ಯಾಪಿಸುತ್ತವೆ. ನಿಮ್ಮನ್ನು ಮತ್ತು ಇತರ ಬಳಕೆದಾರರನ್ನು ರಕ್ಷಿಸಲು ನೆರವಾಗುವ ನಿಟ್ಟಿನಲ್ಲಿ, ಸುರಕ್ಷತಾ ಸಾಫ್ಟ್‌ವೇರ್ ಅಥವಾ ಗಂಭೀರವಾದ ದೋಷ ಸರಿಪಡಿಸುವಿಕೆಗಳು ಅಥವಾ ಬೇರೆ ಮುಖ್ಯ ಅಪ್‌ಡೇಟ್‌ಗಳು, ಇಂತಹಾ ಅಪ್‌ಡೇಟ್‌ಗಳನ್ನು ಕಾಲ ಕಾಲಕ್ಕೆ ಸ್ವೀಕರಿಸುವುದರ ಪ್ರಾಮುಖ್ಯತೆಯ ಆಧಾರದಲ್ಲಿ ಸ್ವಯಂಚಾಲಿತವಾಗಿ ಡೌನ್‌ಲೋಡ್ ಮತ್ತು ಇನ್‍ಸ್ಟಾಲ್ ಆಗಬಹುದು. ಸೇವೆ ಅಥವಾ ಅದರ ಯಾವುದೇ ಭಾಗವನ್ನು ಬದಲಾಯಿಸುವ, ಅಮಾನತುಗೊಳಿಸುವ, ತೆಗೆದುಹಾಕುವ, ಬಳಕೆಯನ್ನು ಮಿತಿಗೊಳಿಸುವ ಅಥವಾ ಪ್ರವೇಶವನ್ನು ನಿಷ್ಕ್ರಿಯಗೊಳಿಸುವ ಹಕ್ಕನ್ನು ಸ್ಯಾಮ್‌ಸಂಗ್ ಸ್ಪಷ್ಟವಾಗಿ ಕಾಯ್ದಿರಿಸುತ್ತದೆ.
ಧರಿಸಬಹುದಾದ ಸಾಧನಕ್ಕೆ ಸಾಫ್ಟ್‌ವೇರ್ ಅಪ್‌ಡೇಟ್‌ಗಳನ್ನು ಸ್ಯಾಮ್‌ಸಂಗ್ ನಿಮಗೆ ಒದಗಿಸಬಹುದು ಅಥವಾ ನಿಮಗೆ ಲಭ್ಯವಾಗುವಂತೆ ಮಾಡಬಹುದು. ಸಾಮಾನ್ಯವಾಗಿ ನೀವು ಧರಿಸಬಹುದಾದ ಸಾಧನದ ಸಾಫ್ಟ್‌ವೇರ್ ಅನ್ನು ಮ್ಯಾನೇಜರ್ ಬಳಸಿ ಅಪ್‌ಡೇಟ್ ಮಾಡಿಕೊಳ್ಳಬಹುದು, ಆದರೆ Galaxy Buds ನಂತಹಾ ಕೆಲವು ಸಂದರ್ಭಗಳಲ್ಲಿ, PC ಸಾಫ್ಟ್‌ವೇರ್ ಬಳಸಿ ಅದನ್ನು ನೀವು ಅಪ್‌ಡೇಟ್ ಮಾಡಿಕೊಳ್ಳಬೇಕಾಗಬಹುದು.
ಇಂತಹಾ ಅಪ್‌ಡೇಟ್ ಮೂಲಕ ಒದಗಿಸಲಾದ ಆವೃತ್ತಿಯನ್ನು ಬಳಸಲು, ಅಪ್‌ಡೇಟ್‌ಗೆ ಅರ್ಹವಾಗಿರುವ ಸಾಫ್ಟ್‌ವೇರ್‌ಗೆ ನೀವು ಮೊದಲು ಪರವಾನಗಿ ಪಡೆದಿರಬೇಕು. ಅಪ್‌ಡೇಟ್ ಆಗಿರುವ ಆವೃತ್ತಿಯು ಹೊಸ ಕಾರ್ಯಗಳನ್ನು ಸೇರಿಸಬಹುದು ಮತ್ತು ಕೆಲವೊಂದು ಸೀಮಿತ ಪ್ರಕರಣಗಳಲ್ಲಿ, ಈಗಿರುವ ಕಾರ್ಯಗಳನ್ನು ಅಳಿಸಬಹುದು. ಅಪ್‌ಡೇಟ್ ಸಾಮಾನ್ಯವಾಗಿ ಲಭ್ಯವಾಗುತ್ತವೆಯಾದರೂ, ಕೆಲವು ಸೀಮಿತ ಪರಿಸ್ಥಿತಿಗಳಲ್ಲಿ, ಅಪ್‌ಡೇಟ್‌ಗಳನ್ನು ನಿಮ್ಮ ನೆಟ್‌ವರ್ಕ್ ಕ್ಯಾರಿಯರ್ ಮಾತ್ರವೇ ಒದಗಿಸಬಹುದು ಮತ್ತು ಇಂತಹಾ ಅಪ್‌ಡೇಟ್‌ಗಳು ನಿಮ್ಮ ನೆಟ್‌ವರ್ಕ್ ಕ್ಯಾರಿಯರ್ ಜತೆಗೆ ನಿಮ್ಮ ಗುತ್ತಿಗೆ ಸಂಬಂಧದ ಅಧೀನದಲ್ಲಿರುತ್ತದೆ. ಸುರಕ್ಷತಾ ಸಾಫ್ಟ್‌ವೇರ್‌ನ ಅಪ್‌ಡೇಟ್ ಅಥವಾ ಗಂಭೀರವಾದ ದೋಷ ಸರಿಪಡಿಸುವಿಕೆಗಳು ಅಥವಾ ಬೇರೆ ಮುಖ್ಯ ಅಪ್‌ಡೇಟ್‌ಗಳು, ಇಂತಹಾ ಅಪ್‌ಡೇಟ್‌ಗಳನ್ನು ಕಾಲ ಕಾಲಕ್ಕೆ ಸ್ವೀಕರಿಸುವುದರ ಪ್ರಾಮುಖ್ಯತೆಯ ಆಧಾರದಲ್ಲಿ ಸ್ವಯಂಚಾಲಿತವಾಗಿ ಡೌನ್‌ಲೋಡ್ ಮತ್ತು ಇನ್‍ಸ್ಟಾಲ್ ಆಗಬಹುದು.

6. ಮೂರನೇ ಪಕ್ಷದ ಸೇವೆಗಳು ಮತ್ತು ವಿಷಯ
ನಿಮಗೆ ಮೂರನೇ ಪಕ್ಷದ ಸೇವೆಗಳು ಕೂಡ ಲಭ್ಯವಾಗಬಹುದು. ಫಿಟ್ ಸಾಫ್ಟ್‌ವೇರ್ ಮತ್ತು ಮೂರನೇ-ಪಕ್ಷದ ಯಾವುದೇ ಸೇವೆಗಳ ವಿಷಯಗಳು, ನಿಖರತೆ, ಪರಿಪೂರ್ಣತೆ, ಪರಿಣಾಮಕಾರಿತ್ವ, ಅನ್ವಯವಾಗುವ ಯಾವುದೇ ಕಾನೂನುಗಳು ಅಥವಾ ನಿಬಂಧನೆಗಳ ಅನುಸರಣೆಗೆ ಯಾವುದೇ ಪ್ರಾತಿನಿಧ್ಯ ಅಥವಾ ಯಾವುದೇ ವಾರಂಟಿಯ ಹಕ್ಕನ್ನು ಸ್ಯಾಮ್‌ಸಂಗ್ ನಿರಾಕರಿಸುತ್ತದೆ.ಮೂರನೇ ಪಕ್ಷದ ಸೇವೆಗಳು ಮತ್ತು ವಿಷಯಗಳ ಬಳಕೆಯು ಇಂತಹಾ ಮೂರನೇ ಪಕ್ಷದ ಪೂರೈಕೆದಾರರ ಬಳಕೆಯ ನಿಯಮಗಳು, ಪರವಾನಗಿ ಒಪ್ಪಂದ, ಗೌಪ್ಯತಾ ನೀತಿ ಅಥವಾ ಇಂತಹಾ ಬೇರೆ ಒಪ್ಪಂದಕ್ಕೆ ಒಳಪಟ್ಟಿರಬಹುದು. ಸೇವೆಯ ಕೆಲವು ಭಾಗಗಳು ಇಂತಹಾ ಓಪನ್ ಸೋರ್ಸ್ ಪರವಾನಗಿಗಳ ನಿಯಮಗಳು, ಸೇವೆಯ ಆ ಭಾಗಕ್ಕೆ ಸಂಬಂಧಿಸಿದಂತೆ ಈ ಒಪ್ಪಂದದ ನಿಯಮಗಳಿಗಿಂತ ಆದ್ಯತೆ ಪಡೆಯಬಹುದಾದ ಓಪನ್ ಸೋರ್ಸ್ ಪರವಾನಗಿಗಳಿಗೆ ಒಳಪಟ್ಟಿರಬಹುದಾಗಿದೆ.

 7. ಡೇಟಾ ಪ್ರವೇಶ
ಸಾಫ್ಟ್‌ವೇರ್‌ನ ಕೆಲವು ವೈಶಿಷ್ಟ್ಯಗಳಿಗೆ ನಿಮ್ಮ ಮೊಬೈಲ್ ಸಾಧನವು ಇಂಟರ್ನೆಟ್‌ಗೆ ಪ್ರವೇಶ ಹೊಂದಿರುವುದು ಅಗತ್ಯವಾಗಬಹುದಾಗಿದೆ ಮತ್ತು ನಿಮ್ಮ ನೆಟ್‌ವರ್ಕ್ ಅಥವಾ ಇಂಟರ್ನೆಟ್ ಪೂರೈಕೆದಾರರು ವಿಧಿಸಿದ ನಿರ್ಬಂಧಗಳಿಗೆ ಒಳಪಟ್ಟಿರಬಹುದು. ಸಾಫ್ಟ್‌ವೇರ್‌ಗೆ ನಿಮ್ಮ ಮೊಬೈಲ್ ನೆಟ್‌ವರ್ಕ್ ಮೂಲಕ ಇಂಟರ್ನೆಟ್ ಪ್ರವೇಶದ ಅಗತ್ಯವಿರಬಹುದಾಗಿದ್ದು, ಇದು ನಿಮ್ಮ ಪಾವತಿ ಯೋಜನೆಯ ಆಧಾರದಲ್ಲಿ ಹೆಚ್ಚುವರಿ ಶುಲ್ಕಗಳಿಗೆ ಕಾರಣವಾಗಬಹುದು. ಇದರ ಜತೆಗೆ, ನಿಮ್ಮ ಸಾಧನದ ಹಾರ್ಡ್‌ವೇರ್ ಅಥವಾ ಡೇಟಾ ಪ್ರವೇಶದ ಸೂಕ್ತತೆ ಮತ್ತು ಕಾರ್ಯನಿರ್ವಹಣೆಯು ಸಾಫ್ಟ್‌ವೇರ್‌ನಲ್ಲಿರುವ ಕೆಲವು ವೈಶಿಷ್ಟ್ಯಗಳನ್ನು ನೀವು ಆನಂದಿಸುವುದರ ಮೇಲೆ ಪ್ರಭಾವ ಬೀರಬಹುದು.

8. ಸಾಫ್ಟ್‌ವೇರ್ ವರ್ಗಾವಣೆ
ನೀವು ಈ ಒಪ್ಪಂದವನ್ನು ಅಥವಾ ಈ ಮೂಲಕ ಸಾಫ್ಟ್‌ವೇರ್‌ಗೆ ನೀಡಲಾದ ಹಕ್ಕುಗಳು ಇಲ್ಲವೇ ಬಾಧ್ಯತೆಗಳನ್ನು, ಸಾಫ್ಟ್‌ವೇರ್ ಒಳಗೊಂಡಿರುವ ಧರಿಸಬಹುದಾದ ಸಾಧನದ ಮಾರಾಟಕ್ಕೆ ಸಂಪರ್ಕವಿಲ್ಲದ ಹೊರತಾಗಿ, ಯಾವುದೇ ಮೂರನೇ ಪಕ್ಷದವರಿಗೆ ವರ್ಗಾಯಿಸುವಂತಿಲ್ಲ. ಅಂತಹ ಸಂದರ್ಭದಲ್ಲಿ, ವರ್ಗಾವಣೆಯು ಎಲ್ಲ ಸಾಫ್ಟ್‌ವೇರ್ ಅನ್ನು (ಎಲ್ಲ ಕಾಂಪೊನೆಂಟ್ ಭಾಗಗಳು, ಮೀಡಿಯಾ ಮತ್ತು ಮುದ್ರಿತ ಸಾಮಗ್ರಿಗಳು, ಯಾವುದೇ ಅಪ್‌ಗ್ರೇಡ್‌ಗಳು, ಈ ಒಪ್ಪಂದ ಸೇರಿದಂತೆ) ಒಳಗೊಂಡಿರಬೇಕು ಮತ್ತು ನೀವು ಸಾಫ್ಟ್‌ವೇರ್‌ನ ಯಾವುದೇ ಪ್ರತಿಗಳನ್ನು ಉಳಿಸಿಕೊಳ್ಳಬಾರದು. ವರ್ಗಾವಣೆಯು ರವಾನೆಯ ರೀತಿಯಲ್ಲಿ ಪರೋಕ್ಷ ವರ್ಗಾವಣೆ ಆಗಿರಬಾರದು. ವರ್ಗಾವಣೆಗೂ ಮೊದಲು, ಸಾಫ್ಟ್‌ವೇರ್ ಸ್ವೀಕರಿಸುವ ಅಂತಿಮ ಬಳಕೆದಾರರು ಒಪ್ಪಂದದ ಎಲ್ಲ ನಿಯಮಗಳಿಗೂ ಒಪ್ಪಿಗೆ ಸೂಚಿಸಬೇಕು.

9. ಕಾನೂನಿನೊಂದಿಗೆ ಅನುಸರಣೆ
ಮ್ಯಾನೇಜರ್ ಅಥವಾ ಸಾಫ್ಟ್‌ವೇರ್ ವಿಭಿನ್ನ ದೇಶಗಳ ರಫ್ತು ನಿರ್ಬಂಧಗಳಿಗೆ ಒಳಪಟ್ಟಿರುತ್ತದೆ ಎಂಬುದನ್ನು ನೀವು ಒಪ್ಪುತ್ತೀರಿ. ಅನ್ವಯಿಸುವ ಎಲ್ಲ ರಫ್ತು ನಿರ್ಬಂಧ ಕಾನೂನುಗಳು ಮತ್ತು ನಿರ್ಬಂಧಗಳೂ ಸೇರಿದಂತೆ, ಮ್ಯಾನೇಜರ್ ಅಥವಾ ಸಾಫ್ಟ್‌ವೇರ್‌ಗೆ ಅನ್ವಯವಾಗುವ ಎಲ್ಲ ಅಂತಾರಾಷ್ಟ್ರೀಯ ಹಾಗೂ ರಾಷ್ಟ್ರೀಯ ಕಾನೂನುಗಳಿಗೆ ಬದ್ಧರಾಗಿರಲು ನೀವು ಒಪ್ಪುತ್ತೀರಿ.

10. ಮುಕ್ತಾಯ
ಮುಕ್ತಾಯಗೊಳ್ಳುವ ತನಕ ಈ ಒಪ್ಪಂದವು ಜಾರಿಯಲ್ಲಿರುತ್ತದೆ. ಈ ಒಪ್ಪಂದದ ಯಾವುದೇ ಷರತ್ತುಗಳು ಮತ್ತು ನಿಯಮಗಳಿಗೆ ಬದ್ಧರಾಗಿರಲು ನೀವು ವಿಫಲರಾದರೆ ಸ್ಯಾಮ್‌ಸಂಗ್‌ನಿಂದ ಸೂಚನೆ ಇಲ್ಲದೆಯೇ ಈ ಒಪ್ಪಂದದ ಅಡಿಯಲ್ಲಿನ ನಿಮ್ಮ ಹಕ್ಕುಗಳು ಸ್ವಯಂಚಾಲಿತವಾಗಿ ಮುಕ್ತಾಯಗೊಳ್ಳುತ್ತವೆ. ಈ ಒಪ್ಪಂದ ಮುಕ್ತಾಯಗೊಂಡಾಗ, ಮ್ಯಾನೇಜರ್ ಅಥವಾ ಸಾಫ್ಟ್‌ವೇರ್‌ನ ಎಲ್ಲ ರೀತಿಯ ಬಳಕೆಯನ್ನು ನೀವು ಸ್ಥಗಿತಗೊಳಿಸಬೇಕು ಮತ್ತು ಮ್ಯಾನೇಜರ್ ಅಥವಾ ಸಾಫ್ಟ್‌ವೇರ್‌ನ ಎಲ್ಲ ಪ್ರತಿಗಳನ್ನು ನಾಶ ಮಾಡಬೇಕು.

11. ವಾರಂಟಿಯ ಹಕ್ಕು ನಿರಾಕರಣೆ
ನಿಮ್ಮ ಧರಿಸಬಹುದಾದ ಸಾಧನದ ಜತೆಗೆ ಲಿಖಿತ ಸ್ಪಷ್ಟ ಸೀಮಿತ ವಾರಂಟಿಯಲ್ಲಿ ಪ್ರತ್ಯೇಕವಾಗಿ ಪ್ರಸ್ತುತಪಡಿಸಿದ ಹೊರತಾಗಿ, ಸ್ಯಾಮ್‌ಸಂಗ್‌ನಿಂದ ಒದಗಿಸಲಾದ ಸಾಫ್ಟ್‌ವೇರ್ ಅನ್ನು (ಧರಿಸಬಹುದಾದ ಸಾಧನದಲ್ಲಿ ಒಳಗೊಂಡದ್ದಿರಲಿ, ಡೌನ್‌ಲೋಡ್ ಮಾಡಿದ್ದಿರಲಿ, ಅಥವಾ ಬೇರೆ ರೀತಿಯಲ್ಲಿ ಪಡೆದದ್ದಿರಲಿ), “ಇದ್ದದ್ದು ಇದ್ದಂತೆ” ಮತ್ತು “ಲಭ್ಯವಿರುವಂತೆ” ಆಧಾರದಲ್ಲಿ, ಸ್ಯಾಮ್‌ಸಂಗ್‌ನಿಂದ, ಸ್ಪಷ್ಟ ಅಥವಾ ಸೂಚಿತ, ಯಾವುದೇ ರೂಪದ ವಾರಂಟಿಗಳಿಲ್ಲದೆಯೇ ಒದಗಿಸಲಾಗಿದೆ. ಅನ್ವಯವಾಗುವ ಕಾನೂನಿಗೆ ಅನುಗುಣವಾಗಿ ಸಾಧ್ಯವಿರುವ ಪರಿಪೂರ್ಣ ಪ್ರಮಾಣಕ್ಕೆ, ಸ್ಪಷ್ಟ, ಸೂಚಿತ ಅಥವಾ ಶಾಸನಾತ್ಮಕ, ವ್ಯಾಪಾರಾತ್ಮಕತೆಯ ಸೂಚಿತ ವಾರಂಟಿಗಳು, ಸಮಾಧಾನಕರ ಗುಣಮಟ್ಟ, ಕಾರ್ಯಕೌಶಲ್ಯದ ಪ್ರಯತ್ನ, ನಿರ್ದಿಷ್ಟ ಉದ್ದೇಶಕ್ಕಾಗಿನ ಫಿಟ್ನೆಸ್, ವಿಶ್ವಾಸಾರ್ಹತೆ ಅಥವಾ ಲಭ್ಯತೆ, ನಿಖರತೆ, ವೈರಸ್‌ಗಳಿಲ್ಲದಿರುವಿಕೆ, ನಿಶ್ಶಬ್ಧವಾದ ಆನಂದಿಸುವಿಕೆ, ಮೂರನೇ ಪಕ್ಷದ ಹಕ್ಕುಗಳ ಉಲ್ಲಂಘಿಸದಿರುವಿಕೆ ಅಥವಾ ಬೇರೆ ಹಕ್ಕುಗಳ ಉಲ್ಲಂಘನೆಯನ್ನು ಒಳಗೊಂಡು ಆದರೆ ಅದಕ್ಕೆ ಸೀಮಿತವಾಗದೆ, ವಾರಂಟಿಯ ಎಲ್ಲ ಹಕ್ಕುಗಳನ್ನು ಸ್ಯಾಮ್‌ಸಂಗ್ ನಿರಾಕರಿಸುತ್ತದೆ. ಕೆಲವು ನ್ಯಾಯಾಂಗ ವ್ಯಾಪ್ತಿಗಳು ಸೂಚಿತ ವಾರಂಟಿಗಳ ಹೊರತುಪಡಿಸುವಿಕೆಗಳು ಅಥವಾ ಮಿತಿಗಳಿಗೆ ಅನುಮತಿಸುವುದಿಲ್ಲ, ಹೀಗಾಗಿ ಮೇಲೆ ಹೇಳಿದ ಹೊರತುಪಡಿಸುವಿಕೆಗಳು ಅಥವಾ ಮಿತಿಗಳು ನಿಮಗೆ ಅನ್ವಯವಾಗಲಾರವು.

12. ಸ್ಯಾಮ್‌ಸಂಗ್ ಅಪ್ಲಿಕೇಶನ್‌ಗಳು ಮತ್ತು ಸೇವೆಗಳು
ಕೆಲವು ಅಪ್ಲಿಕೇಶನ್‌ಗಳು ಮತ್ತು/ಅಥವಾ ಸೇವೆಗಳು ನಿಮ್ಮ ಧರಿಸಬಹುದಾದ ಸಾಧನದಲ್ಲಿ ಮೊದಲೇ ಲೋಡ್ ಆಗಿದ್ದಿರಬಹುದು ಅಥವಾ ಅದಕ್ಕೆ ಡೌನ್‌ಲೋಡ್ ಮಾಡಿಕೊಳ್ಳಬಹುದಾಗಿದೆ. ಇಂತಹಾ ಅಪ್ಲಿಕೇಶನ್‌ಗಳು ಮತ್ತು/ಅಥವಾ ಸೇವೆಗಳಿಗೆ ಸ್ಯಾಮ್‌ಸಂಗ್ ಸೇವಾ ಸದಸ್ಯತ್ವ (“Samsung Account”) ಅಗತ್ಯವಿರಬಹುದು. Samsung Account ಅಡಿಯಲ್ಲಿರುವ ನಿಮ್ಮ ಬಾಧ್ಯತೆಗಳು ಮತ್ತು ಹಕ್ಕುಗಳನ್ನು ಪ್ರತ್ಯೇಕವಾದ ಷರತ್ತುಗಳು ಮತ್ತು ನಿಯಮಗಳಲ್ಲಿ, ಅಂತೆಯೇ Samsung Account ನ ಗೌಪ್ಯತಾ ನೀತಿಯಲ್ಲಿ ನಿರ್ದಿಷ್ಟಪಡಿಸಲಾಗಿದೆ.

13. ಬಾಧ್ಯತೆಯ ಮಿತಿ
ಸಾಫ್ಟ್‌ವೇರ್‌ನ ಬಳಕೆ ಅಥವಾ ಅದನ್ನು ಬಳಸಲು ಸಾಧ್ಯವಾಗದಿರುವುದಕ್ಕೆ, ಅದರ ವಿಷಯ ಅಥವಾ ಕಾರ್ಯಕ್ಕೆ, ದೋಷಗಳು, ಹೊರತುಪಡಿಸುವಿಕೆಗಳು, ಅಡಚಣೆಗಳು, ನ್ಯೂನತೆಗಳು, ಕಾರ್ಯಾಚರಣೆ ಅಥವಾ ಪ್ರಸಾರದಲ್ಲಿ ವಿಳಂಬ, ಕಂಪ್ಯೂಟರ್ ವೈರಸ್, ಸಂಪರ್ಕಿಸುವಲ್ಲಿ ವೈಫಲ್ಯ, ನೆಟ್‌ವರ್ಕ್ ಶುಲ್ಕಗಳು, ಮತ್ತು ಬೇರೆ ಎಲ್ಲ ರೀತಿಯ ನೇರ, ಪರೋಕ್ಷ, ವಿಶೇಷ, ಪ್ರಾಸಂಗಿಕ, ಅನುಕರಣೀಯ, ಅಥವಾ ಪರಿಣಾಮಾತ್ಮಕ ಹಾನಿಗಳು, ಅಥವಾ ಅದಕ್ಕೆ ಸಂಬಂಧಿಸಿದಂತೆ ಉಂಟಾಗುವ ಹಾನಿಗಳನ್ನು ಒಳಗೊಂಡು ಆದರೆ ಅದಕ್ಕೆ ಸೀಮಿತವಾಗದೆ, ಇಂತಹಾ ಹಾನಿಗಳ ಸಾಧ್ಯತೆಯ ಬಗ್ಗೆ ಸ್ಯಾಮ್‌ಸಂಗ್‌ಗೆ ತಿಳಿಸಲಾಗಿದ್ದರೂ ಕೂಡ, ಸಂಬಂಧಿಸಿದ ಯಾವುದೇ ರೀತಿಯ ಯಾವುದೇ ಹಾನಿಗಳಿಗೆ ಸ್ಯಾಮ್‌ಸಂಗ್ ಬಾಧ್ಯಸ್ಥವಾಗುವುದಿಲ್ಲ. ಕೆಲವು ನ್ಯಾಯಾಂಗ ವ್ಯಾಪ್ತಿಗಳು ಪ್ರಾಸಂಗಿಕ ಅಥವಾ ಪರಿಣಾಮಾತ್ಮಕ ಹಾನಿಗಳ ಹೊರತುಪಡಿಸುವಿಕೆ ಅಥವಾ ಮಿತಿಗೆ ಅನುಮತಿಸುವುದಿಲ್ಲ, ಹೀಗಾಗಿ ಮೇಲೆ ಹೇಳಿದ ಹೊರತುಪಡಿಸುವಿಕೆಗಳು ಅಥವಾ ಮಿತಿಗಳು ನಿಮಗೆ ಅನ್ವಯವಾಗಲಾರವು.ಇಲ್ಲಿ ಉಲ್ಲೇಖಿಸಲಾಗಿರುವುದನ್ನು ಲೆಕ್ಕಿಸದೆ, ಗುತ್ತಿಗೆ, ನಷ್ಟ ಪರಿಹಾರ, ಅಥವಾ ಬೇರೆ ಕಾರಣಗಳ ಆಧಾರದಲ್ಲಿ, ಒಳಗೊಂಡಂತೆ ಆದರೆ ಅದಕ್ಕೆ ಸೀಮಿತವಾಗದೆ, ಸಾಫ್ಟ್‌ವೇರ್‌ನ ನಿಮ್ಮ ಬಳಕೆಯಿಂದ, ಅಥವಾ ಈ ಒಪ್ಪಂದದ ಬೇರೆ ಯಾವುದೇ ವಿಧಿಯಿಂದ ಉಂಟಾಗುವ ಎಲ್ಲ ರೀತಿಯ ನಷ್ಟಗಳು, ಹಾನಿಗಳು, ಕ್ರಿಯೆಯ ಕಾರಣಗಳಿಗೆ ನಿಮಗೆ ಸ್ಯಾಮ್‌ಸಂಗ್‌ನ ಒಟ್ಟು ಬಾಧ್ಯತೆಯು, ಖರೀದಿದಾರರು ನಿರ್ದಿಷ್ಟವಾಗಿ ಈ ಸಾಫ್ಟ್‌ವೇರ್‌ಗೆ ಪಾವತಿಸಿದ ಮೊತ್ತವನ್ನು ಮೀರುವಂತಿಲ್ಲ. ಯಾವುದೇ ಪರಿಹಾರವು ಅಗತ್ಯ ಉದ್ದೇಶವನ್ನು ಈಡೇರಿಸಲು ವಿಫಲವಾದರೂ ಕೂಡ, ಅನ್ವಯಿಸುವ ಕಾನೂನಿನಲ್ಲಿ ಅನುಮತಿಸಲಾದ ಗರಿಷ್ಠ ಪ್ರಮಾಣಕ್ಕೆ ಇಲ್ಲಿ ಉಲ್ಲೇಖಿಸಲಾಗಿರುವ ಮಿತಿಗಳು, ಹೊರತುಪಡಿಸುವಿಕೆಗಳು ಮತ್ತು ಹಕ್ಕು ನಿರಾಕರಣೆಗಳು (ವಿಭಾಗ 11 ಹಾಗೂ 12 ಒಳಗೊಂಡು) ಅನ್ವಯಿಸುತ್ತವೆ.

14. ಅನ್ವಯಿಸುವ ಕಾನೂನು
ಈ ಒಪ್ಪಂದವು ನೀವು ವಾಸಿಸುವಲ್ಲಿನ ನ್ಯಾಯಾಂಗ ವ್ಯಾಪ್ತಿಯ ಕಾನೂನುಗಳಿಗೆ, ಅದರ ಕಾನೂನು ವಿಧಿಗಳ ಜತೆಗಿನ ಸಂಘರ್ಷವನ್ನು ಲೆಕ್ಕಿಸದೆ, ಒಳಪಟ್ಟಿರುತ್ತದೆ. ಈ ಒಪ್ಪಂದವು ಸರಕುಗಳ ಅಂತಾರಾಷ್ಟ್ರೀಯ ಮಾರಾಟದ ಬಗೆಗಿನ ವಿಶ್ವಸಂಸ್ಥೆಯ ಗುತ್ತಿಗೆಗಳ ಒಡಂಬಡಿಕೆಗೆ ಒಳಪಡುವುದಿಲ್ಲವಾಗಿದ್ದು, ಅದರ ಅನ್ವಯಿಸುವಿಕೆಯನ್ನು ಸ್ಪಷ್ಟವಾಗಿ ಹೊರತುಪಡಿಸಲಾಗಿದೆ.

15. ವ್ಯಾಜ್ಯ ಪರಿಹಾರ
ಈ ಒಪ್ಪಂದ ಅಥವಾ ಸಾಫ್ಟ್‌ವೇರ್‌ನ ನಿಮ್ಮ ಬಳಕೆಯಿಂದ ಉಂಟಾಗುವ ವ್ಯಾಜ್ಯ, ವಿವಾದ ಅಥವಾ ಭಿನ್ನಾಭಿಪ್ರಾಯಗಳನ್ನು ಯಾವುದೇ ರೀತಿಯಲ್ಲಿ ಸೌಹಾರ್ದಯುತವಾಗಿ ಬಗೆಹರಿಸಲಾಗದೇ ಇದ್ದರೆ, ಅದು ನೀವು ನೆಲೆಸಿರುವ ನ್ಯಾಯಾಂಗ ವ್ಯಾಪ್ತಿಯ ನ್ಯಾಯಾಲಯಗಳ ವಿಶೇಷವಲ್ಲದ ನ್ಯಾಯಾಂಗ ವ್ಯಾಪ್ತಿಗೆ ಒಳಪಡತಕ್ಕದ್ದು. ಇಲ್ಲಿ ಉಲ್ಲೇಖಿಸಿರುವುದನ್ನು ಲೆಕ್ಕಿಸದೆ, ಯಾವುದೇ ನ್ಯಾಯಾಂಗ ವ್ಯಾಪ್ತಿಯಲ್ಲಿ ಪ್ರತಿಬಂಧಕಾತ್ಮಕ ಪರಿಹಾರಗಳಿಗಾಗಿ (ಅಥವಾ ತತ್ಸಮಾನ ರೀತಿಯ ತ್ವರಿತ ಕಾನೂನು ಪರಿಹಾರವನ್ನು) ಸ್ಯಾಮ್‌ಸಂಗ್ ಅರ್ಜಿ ಸಲ್ಲಿಸಬಹುದಾಗಿದೆ.

16. ಸಂಪೂರ್ಣ ಒಪ್ಪಂದ
ಸಾಫ್ಟ್‌ವೇರ್‌ಗೆ ಸಂಬಂಧಿಸಿದಂತೆ ಈ ಒಪ್ಪಂದವು ನಿಮ್ಮ ಹಾಗೂ ಸ್ಯಾಮ್‌ಸಂಗ್ ನಡುವಿನ ಸಂಪೂರ್ಣ ಒಪ್ಪಂದವಾಗಿರುತ್ತದೆ ಮತ್ತು ಸಾಫ್ಟ್‌ವೇರ್‌ಗೆ ಸಂಬಂಧಿಸಿದ ಹಿಂದಿನ ಎಲ್ಲ ಅಥವಾ ಸಮಕಾಲೀನ ಮೌಖಿಕ ಅಥವಾ ಲಿಖಿತ ಸಂವಹನಗಳು, ಪ್ರಸ್ತಾವನೆಗಳು ಮತ್ತು ಪ್ರಾತಿನಿಧ್ಯಗಳು ಅಥವಾ ಈ ಒಪ್ಪಂದವು ವ್ಯಾಪಿಸುವ ಬೇರೆ ಯಾವುದೇ ವಿಷಯವಸ್ತುಗಳನ್ನು ಅದು ಸೂಪರ್‌ಸೀಡ್ ಮಾಡುತ್ತದೆ. ಈ ಒಪ್ಪಂದದ ಯಾವುದೇ ವಿಧಿಯು ರದ್ದು, ಅಮಾನ್ಯ, ಅನುಷ್ಠಾನಯೋಗ್ಯವಲ್ಲ ಅಥವಾ ಅಕ್ರಮ ಎಂದು ಪರಿಗಣಿಸಲ್ಪಟ್ಟರೆ, ಬೇರೆ ವಿಧಿಗಳು ಪೂರ್ಣ ರೂಪದಲ್ಲಿ ಮತ್ತು ಪರಿಣಾಮಕಾರಿಯಾಗಿ ಮುಂದುವರಿಯತಕ್ಕದ್ದು.

