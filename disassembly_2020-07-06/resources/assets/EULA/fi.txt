Käyttöoikeussopimus

Tämä käyttäjän käyttöoikeussopimus (”Sopimus”) on luettava huolellisesti ennen Samsungin valmistamien tai tuotemerkillä varustettujen puettavien laitteiden, kuten Galaxy Watch, Galaxy Fit ja Galaxy Buds (yhdessä ”Puettava laite”), ja Samsungin puettavan laitteen hallintasovellusten (yhdessä ”Hallinta”) käyttöä, koska se sisältää tärkeitä tietoja.
Tämä Sopimus on käyttäjän (yksityishenkilön tai yhteisön) sekä Samsung Electronics Co., Ltd:n (”Samsung”) välinen oikeudellisesti sitova sopimus, joka koskee Samsungin ja sen tytäryhtiöiden sekä kolmannen osapuolen asemassa olevien toimittajien ja lisenssiantajien omistamaa, tämän Sopimuksen mukana toimitettavaa ohjelmistoa, joka sisältää ohjelmiston ja siihen liittyvät tietovälineet, painetun materiaalin tai jäljempänä määritellyn Puettavan laitteen ja/tai Hallinnan yhteydessä käytettävän online-dokumentaation tai sähköisen dokumentaation (”Ohjelmisto”).
Hallinta on ohjelma, jolla käyttäjän mobiililaite (”Laite”) liitetään Puettavaan laitteeseen ja jonka avulla Puettavan laitteen ohjelmistoa voi hallita tai päivittää Laitteen kautta. Puettava laite edellyttää tavallisessa toiminnassaan valmiiksi asennetun ohjelmiston käyttöä.  Käyttämällä Puettavaa laitetta, Hallintaa tai sen valmiiksi asennettua ohjelmistoa käyttäjä hyväksyy tämän Sopimuksen ehdot.  Jos käyttäjä ei hyväksy näitä ehtoja, hänen ei tule käyttää Puettavaa laitetta, Hallintaa tai sen valmiiksi asennettua ohjelmistoa.

1. Palvelu ja ilmoitukset
Puettava laite tarjoaa erilaisia kokemuksia sellaisenaan tai kytkettynä laitteeseen. Jos Puettavaa laitetta käytetään ilman yhteyttä puhelimeen, jotkin toiminnot eivät välttämättä ole käytössä.
Puettavan laitteen ja Laitteen toiminnot tarjotaan niiden haltijalle, joten käyttäjän on huolehdittava, ettei niitä käytetä luvatta. Kun Puettava laite on yhdistetty Laitteeseen, ne voivat siirtää dataa toisilleen. Käyttäjän tulee tietää, miten laitteeseen yhdistetään ja miten yhteys katkaistaan, sekä katkaista Puettavan laitteen yhteys Laitteeseen, mikäli yhteyttä ei enää tarvita (jotkin puettavat laitteet, kuten Galaxy Buds, voivat yhdistää Laitteeseen automaattisesti).

Puettavan laitteen palvelut ja/tai ominaisuudet voivat vaihdella tai olla rajoitettuja maan, Laitteen mallin tai verkko-operaattorin mukaan.
Puettava laite ja Manager-ohjelmisto voivat sisältää tietyn yleiseen terveyteen tai kunnon hallintaan käytettävän ohjelmiston (”Kunto-ohjelmisto”) tai saattavat olla yhteensopivia sellaisen kanssa. Puettava laite ja Kunto-ohjelmisto on tarkoitettu vain viihdekäyttöön eikä niitä ole tarkoitettu käytettäviksi sairauksien tai muiden terveysongelmien diagnosointiin, sairauksien hoitoon, lievitykseen tai ehkäisyyn eikä muihin lääketieteellisiin tarkoituksiin. Kunto-ohjelmistosta saatava data on tarkoitettu vain tiedoksi, eikä sen ole tarkoitus toimia lääketieteellisenä neuvona eikä korvata käyttäjän ja tämän lääkärin tai muun terveydenhoitopalveluiden tarjoajan välistä suhdetta. Käyttäjän ei pidä jättää lääketieteen ammattilaisilta saamiaan ohjeita huomiotta tai viivytellä neuvojen kysymisessä kunto-ohjelmistosta saamiensa tietojen perusteella.
Samsung ei ole vastuussa mistään käyttäjien vammoista, vahingoista, tappioista ja/tai kustannuksista, jotka liittyvät palveluihin ja/tai tietoihin, suositukset, valmennus, vihjeet ja/tai ohjeet mukaan lukien, eikä kunto-ohjelmiston toimittamien tai hankkimien tai sen kautta käytettyjen tietojen oikeellisuudesta. Samsung ei ole vastuussa ulkoisten kolmansien osapuolen sivustoissa tai viitemateriaaleissa olevien tietojen oikeellisuudesta eikä niiden käyttämisen turvallisuudesta. Ulkoisen kolmannen osapuolen sivuston tai viitemateriaalien tietoihin viittaamista ei tule ottaa merkkinä siitä, että kyseiset tiedot olisivat oikein, eikä siitä, että kyseisen sivuston tai viitteen sisältö olisi yleisesti suositeltavaa. Käyttäjä hyväksyy, että kaikki tiedot, joita hän saa Puettavan laitteen, Kunto-ohjelmiston tai esiasennetun sovelluksen käyttämisestä, eivät ehkä ole sopivia, oikeita, täydellisiä tai luotettavia.

2. Käyttöoikeuden myöntäminen
Käyttäjälle myönnetään tämän Sopimuksen ehtojen nojalla rajoitettu, ei-yksinoikeudellinen, kumottava käyttöoikeus asentaa, käyttää, esittää, hallita ja suorittaa Hallintaa Puettavassa laitteessa. Käyttäjä saa yhdistää useita Puettavia laitteita yhteen laitteeseen Hallinnan avulla, mutta ei saattaa Puettavaa laitetta käytettäväksi samanaikaisesti. Käyttäjä ei myöskään saa yhdistää Puettavaa laitetta useisiin laitteisiin, mukaan lukien, mutta ei rajoittuen, PC-tietokoneeseen.
Tiettyjä Ohjelmiston osia voivat koskea avoimen lähdekoodin lisenssit.  Avoimen lähdekoodin lisenssien ehdot voivat tulla sovellettavaksi tämän Sopimuksen ehtojen sijaan.

3. Oikeuksien ja omistusoikeuden pidättäminen
Samsung pidättää kaikki oikeudet, joita ei ole nimenomaisesti myönnetty käyttäjälle tässä Sopimuksessa. Ohjelmisto on suojattu tekijänoikeudella sekä muita immateriaalioikeuksia koskevien lakien ja sopimusten perusteella. Samsung omistaa Ohjelmiston nimen, tekijänoikeudet ja muut immateriaalioikeudet. Samsung-ohjelmistoa ei myydä, vaan käyttäjälle myönnetään siihen käyttöoikeus.

4. Rajoitukset
Käyttäjä ei saa koodata auki, takaisinmallintaa, purkaa tai muuten yrittää selvittää Ohjelmiston lähdekoodia tai algoritmeja tai muokata Ohjelmistoa tai poistaa sen ominaisuuksia käytöstä tai luoda Ohjelmistosta johdannaisteoksia. Ohjelmistoa ei saa vuokrata, lainata tai alilisensoida, eikä sitä saa käyttää kaupallisten palvelukeskus- tai käyttöpalveluiden tarjoamiseen.

5. Palvelun päivittäminen, muuttaminen tai keskeyttäminen
Samsung voi milloin tahansa tarjota tai antaa saataville päivityksiä tai parannuksia Palveluun (”Päivitykset”), muun muassa viankorjauksia, palvelun parantamisia, uusia toimintoja, olemassa olevien toimintojen poistamista tai Palvelun muokkauksia. Päivityksiin sovelletaan tätä Sopimusta, ellei kyseisistä Päivityksistä ole annettu erillisiä käyttöehtoja, jolloin Päivityksiin sovelletaan kyseisiä erillisiä käyttöehtoja. Suojausohjelmiston Päivitykset tai kriittiset viankorjaukset tai muut tärkeät Päivitykset voidaan ladata ja asentaa automaattisesti kyseisten Päivitysten nopean vastaanottamisen tärkeyden vuoksi käyttäjän ja muiden käyttäjien suojaamiseksi. Samsung nimenomaisesti pidättää itsellään oikeuden muuttaa, keskeyttää tai poistaa Palvelun tai sen osan, rajoittaa niiden käyttöä tai estää niiden käyttöoikeuden.
Samsung voi tarjota tai saattaa käyttäjän käytettäväksi ohjelmistopäivityksiä Puettavaan laitteeseen. Yleensä käyttäjä voi päivittää Puettavan laitteen ohjelmiston Hallintaa käyttämällä, mutta joissain tapauksissa, kuten Galaxy Buds, käyttäjä voi päivittää sen PC-ohjelmistoa käyttämällä.
Jotta käyttäjä voisi käyttää tällaisen Päivityksen kautta saatavilla olevaa versiota, hänellä täytyy olla Päivitykseen oikeuttavan ohjelmiston käyttöoikeus. Päivitetty versio voi lisätä uusia toimintoja ja joissakin rajallisissa tapauksissa voi poistaa olemassa olevia toimintoja. Vaikka Päivitys on yleisesti saatavilla, joissakin rajoitetuissa tapauksissa Päivityksiä toimittaa vain käyttäjän verkko-operaattori, jolloin kyseisiä Päivityksiä koskee käyttäjän ja verkko-operaattorin välinen sopimussuhde. Suojausohjelmiston Päivitys tai kriittiset viankorjaukset tai muut tärkeät Päivitykset voidaan ladata ja asentaa automaattisesti kyseisten Päivitysten nopean vastaanottamisen tärkeyden vuoksi.

6. Kolmannen osapuolen palvelut ja sisältö
Käyttäjän saatavilla saattaa olla myös kolmansien osapuolten tarjoamia palveluita. Samsung sanoutuu irti kaikista kunto-ohjelmiston takuista tai sitoumuksista, jotka liittyvät kolmansien osapuolten palveluiden sisältöön, paikkansapitävyyteen, täydellisyyteen, tehokkuuteen ja sovellettavien lakien tai säädösten mukaisuuteen.Ulkopuolisten palvelujen ja sisältöjen käyttöön voidaan soveltaa kyseisen ulkopuolisen palveluntarjoajan käyttöehtoja, käyttöoikeussopimusta, tietosuojakäytäntöä tai jotakin muuta vastaavaa sopimusta. Tiettyihin Palvelun osiin voidaan soveltaa avoimen lähteen käyttöoikeuksia, jolloin kyseisten avoimen lähteen käyttöoikeuksien ehdot voivat olla etusijalla tämän kyseistä Palvelun osaa koskevan Sopimuksen ehtoihin nähden.

 7. Tietojen käyttö
Jotkin Ohjelmiston toiminnot voivat edellyttää, että mobiililaitteessa on Internet-yhteys, ja niitä voivat koskea verkko- tai Internet-palveluiden toimittajan asettamat rajoitukset. Ohjelmisto voi edellyttää Internetin käyttöä matkapuhelinverkon kautta, mikä voi aiheuttaa lisäveloituksia puhelinsopimuksen mukaan. Lisäksi joistakin Ohjelmiston ominaisuuksista nauttimiseen voivat vaikuttaa laitteiston tai laitteen tietojen käytön sopivuus ja suorituskyky.

8. Ohjelmiston siirto
Käyttäjä ei saa siirtää tätä Sopimusta tai sen mukaisia Ohjelmistoon liittyviä oikeuksiaan tai velvollisuuksiaan kolmannelle osapuolelle, ellei hän samalla myy Puettavaa laitetta, joka liittyy Ohjelmistoon. Tällöin siirron tulee sisältää koko Ohjelmisto (sen kaikki osat, tietovälineet, painettu materiaali, mahdolliset päivitykset ja tämä Sopimus), eikä käyttäjä saa säilyttää itsellään Ohjelmiston kappaleita. Siirto ei saa olla epäsuora siirto, kuten komissiokauppa. Ohjelmiston vastaanottavan loppukäyttäjän tulee ennen siirtoa hyväksyä Sopimuksen kaikki ehdot.

9. Lain noudattaminen
Hyväksyt, että Hallintaa tai Ohjelmistoa koskevat eri maiden vientirajoitukset. Suostut noudattamaan kaikkia Hallintaa tai Ohjelmistoa koskevia kansainvälisiä ja kansallisia lakeja, mukaan lukien kaikkia sovellettavia vientirajoituslakeja ja -säädöksiä.

10. Irtisanominen
Tämä Sopimus on voimassa, kunnes se irtisanotaan. Käyttäjän tämän Sopimuksen mukaiset oikeudet päättyvät kuitenkin automaattisesti ilman Samsungin antamaa ilmoitusta, jos käyttäjä ei noudata Sopimuksen kaikkia ehtoja. Kun Sopimus päättyy, käyttäjän tulee lopettaa kaikki Hallinnan tai Ohjelmiston käyttö ja tuhota kaikki Hallinnan tai Ohjelmiston osittaiset tai kokonaiset kappaleet.

11. Takuun vastuuvapauslauseke
ELLEI KÄYTTÄJÄN PUETTAVAN LAITTEEN MUKANA TOIMITETUSSA KIRJALLISESSA RAJOITETUSSA TAKUUSSA NIMENOMAISESTI TOISIN MAINITA, KAIKKI SAMSUNGIN TÄMÄN PUETTAVAN LAITTEEN YHTEYDESSÄ TARJOAMA SAMSUNG-OHJELMISTO (RIIPPUMATTA SIITÄ, ONKO SE ASENNETTU VALMIIKSI LAITTEESEEN, LADATTU TAI MUULLA TAVOIN HANKITTU) TOIMITETAAN ”SELLAISENAAN” JA ”KUN SAATAVILLA” ILMAN MITÄÄN SAMSUNGIN MYÖNTÄMIÄ NIMENOMAISIA TAI HILJAISIA TAKUITA. SAMSUNG SANOUTUU SOVELLETTAVAN LAINSÄÄDÄNNÖN ENIMMILLÄÄN SALLIMASSA MÄÄRIN IRTI KAIKISTA NIMENOMAISISTA, HILJAISISTA TAI LAKISÄÄTEISISTÄ TAKUISTA, MUKAAN LUKIEN OLETETUT TAKUUT MYYNTIKELPOISUUDESTA, TYYDYTTÄVÄSTÄ LAADUSTA TAI TYÖN JÄLJESTÄ, SOVELTUVUUDESTA TIETTYYN TARKOITUKSEEN, LUOTETTAVUUDESTA TAI SAATAVUUDESTA, PAIKKANSAPITÄVYYDESTÄ, VIRUKSETTOMUUDESTA, HÄIRIÖTTÖMÄSTÄ HALLINNASTA, KOLMANSIEN OSAPUOLTEN OIKEUKSIEN LOUKKAAMATTOMUUDESTA TAI MUUSTA OIKEUKSIEN LOUKKAAMATTOMUUDESTA. HILJAISTEN TAKUIDEN POISSULKEMINEN TAI RAJOITTAMINEN EI OLE KAIKILLA LAINKÄYTTÖALUEILLA SALLITTUA, JOTEN EDELLÄ KUVATUT POISSULKEMISET TAI RAJOITUKSET EIVÄT EHKÄ KOSKE KÄYTTÄJÄÄ.

12. Samsungin sovellukset ja palvelut
Käyttäjän Puettavaan laitteeseen on ehkä ladattu tiettyjä sovelluksia ja/tai palveluita tai ne ovat ladattavissa. Tällaiset sovellukset ja/tai palvelut voivat edellyttää Samsung-palvelun jäsenyyttä (”Samsung Account”). Käyttäjän Samsung Accountiin liittyvät velvollisuudet ja oikeudet on määritetty erillisissä Samsung Accountin käyttöehdoissa ja tietosuojakäytännössä.

13. Vastuun rajoitus
SAMSUNG EI VASTAA MISTÄÄN VAHINGOISTA, JOTKA AIHEUTUVAT OHJELMISTON, SEN SISÄLLÖN TAI TOIMINTOJEN KÄYTÖSTÄ, MUKAAN LUKIEN VIRHEISTÄ, PUUTTEISTA, KESKEYTYKSISTÄ, VIOISTA, TOIMINNAN TAI TIEDONSIIRRON VIIPEISTÄ, TIETOKONEVIRUKSISTA, YHTEYSVIRHEISTÄ TAI VERKONKÄYTTÖMAKSUISTA AIHEUTUVAT TAI NIIHIN LIITTYVÄT VAHINGOT SEKÄ KAIKKI MUUT SUORAT, EPÄSUORAT, ERITYISET TAI SATUNNAISET VAHINGOT, VAIKKA SAMSUNGILLE OLISI ILMOITETTU TÄLLAISTEN VAHINKOJEN MAHDOLLISUUDESTA. VÄLILLISTEN TAI TIETTYJEN MUIDEN VAHINKOJEN POISSULKEMINEN TAI RAJOITTAMINEN EIVÄT OLE KAIKILLA LAINKÄYTTÖALUEILLA SALLITTUJA, JOTEN EDELLÄ KUVATUT POISSULKEMISET TAI RAJOITUKSET EIVÄT EHKÄ KOSKE KÄYTTÄJÄÄ SIINÄ MÄÄRIN KUIN PAKOTTAVA LAINSÄÄDÄNTÖ SEN ESTÄÄ.EDELLÄ ESITETYSTÄ HUOLIMATTA SAMSUNGIN KOKONAISKORVAUSVASTUU KÄYTTÄJÄLLE KAIKISTA MENETYKSISTÄ, VAHINGOISTA JA TOIMENPITEISTÄ, JOTKA AIHEUTUVAT OHJELMISTON KÄYTÖSTÄ TAI MUISTA TÄMÄN SOPIMUKSEN EHDOISTA, EI YLITÄ KÄYTTÄJÄN SAMSUNGILLE JUURI TÄSTÄ OHJELMISTOSTA MAKSAMAA SUMMAA. EDELLÄ KUVATUT NÄIDEN PALVELUEHTOJEN RAJOITUKSET, POISSULKEMISET JA VASTUUVAPAUTUKSET (KOHDAT 11 JA 12 MUKAAN LUKIEN) OVAT VOIMASSA SIINÄ MÄÄRIN KUIN SOVELLETTAVA LAINSÄÄDÄNTÖ ENIMMILLÄÄN SALLII, VAIKKA KORVAUS EI TÄYTTÄISIKÄÄN TARKOITUSTAAN.

14. Sovellettava laki
Tähän Sopimukseen sovelletaan käyttäjän asuinpaikkaa vastaavan oikeustoimialueen lainsäädäntöä huolimatta sen lainvalintaperiaatteista. Tätä sopimusta ei koske YK:n kansainvälistä tavaran kauppaa koskevista sopimuksista tehty yleissopimus, jonka soveltaminen on nimenomaisesti poissuljettu.

15. Riitojen ratkaisu
Jos tästä Sopimuksesta tai Ohjelmiston käytöstä aiheutuvaa kiistaa, ristiriitaa tai erimielisyyttä ei saada ratkaistua molempia osapuolia tyydyttävällä tavalla, siihen liittyvä ei-yksinomainen tuomiovalta on käyttäjän asuinpaikkaa vastaavan lainkäyttöalueen tuomioistuimilla. Edellä esitetystä huolimatta Samsung voi hakea turvaamistointa (tai muuta vastaavaa kiireellistä lainmukaista toimenpidettä) millä tahansa lainkäyttöalueella.

16. Koko sopimus
Tämä Sopimus on koko käyttäjän ja Samsungin välinen sopimus liittyen Ohjelmistoon ja korvaa kaiken aiemman tai samanaikaisen suullisen tai kirjallisen Ohjelmistoon tai muuhun Sopimuksen kattamaan aiheeseen liittyvän viestinnän, ehdotukset ja esitykset. Jos jokin tämän Sopimuksen ehto tuomitaan mitättömäksi, toimeenpanokelvottomaksi tai laittomaksi, muut ehdot ovat voimassa täysimittaisina.

