Лицензионно споразумение с крайния потребител

Прочетете внимателно това Лицензионно споразумение с крайния потребител („Споразумението“), преди да използвате произведени или брандирани от Samsung устройства за носене, като например сериите Galaxy Watch, Galaxy Fit и Galaxy Buds (събирателно „Устройство за носене“), както и приложения за управление на устройство за носене на Samsung (събирателно „Manager“), тъй като то съдържа важна информация.
Това споразумение представлява споразумение с правна сила между Вас (независимо дали сте физическо, или юридическо лице) и Samsung Electronics Co., Ltd. („Samsung“) за софтуер, собственост на Samsung или нейните филиални компании и нейните лицензодатели и доставчици, явяващи се трети лица, който придружава това Споразумение, включващ софтуер и свързани носители, печатни материали, онлайн или електронна документация във връзка с използването от Ваша страна на Устройството за носене и/или Manager (събирателно „Софтуер“).
Manager е софтуерна програма за свързване на Вашето мобилно устройство („Устройството“) с Устройство за носене, която Ви позволява да управлявате, контролирате или актуализирате софтуера на Устройството за носене чрез Устройството. Устройството за носене изисква използването на предварително зареден софтуер за нормалната си работа.  Като използвате Устройството за носене, Manager или неговия предварително зареден софтуер, Вие приемате условията на това Споразумение.  Ако не сте съгласни с тези условия, не използвайте Устройството за носене, Manager или неговия предварително зареден софтуер.

1. Услуга и бележки
Устройството за носене само по себе си или във връзка с Вашето Устройство предоставя различни възможности за начин на използване. Ако използвате Устройството за носене без телефонна връзка, може да има някои функционални ограничения.
Тъй като функциите в Устройството за носене и Устройството ще бъдат предоставени за собственика, внимавайте за неупълномощен достъп. Когато Устройството за носене е свързано към Устройство, всяко от тях може да прехвърля потребителски данни едно към друго. Внимавайте за начина на свързване към/прекъсване на връзката от устройството и прекъсвайте връзката на Вашето Устройство за носене от Устройството, ако вече не Ви трябва връзка (някои устройства за носене, като например Galaxy Buds, може да се свързват автоматично към Вашето Устройство).

Услугите и/или функциите, предоставени от Устройството за носене, може да се различават или да са ограничени в зависимост от вашата държава, модела на Устройството или мрежовия оператор.
Устройството за носене и Manager могат да съдържат или да са съвместими с определен Софтуер за общо благосъстояние и управление на здравето („Софтуер за здраве“). Устройството за носене и Софтуерът за здраве са предназначени само за рекреационни цели и не са предназначени за използване при диагностика на заболяване или други състояния, или при лечението, облекчаването, третирането или предотвратяването на заболяване, или за каквито и да било медицински цели. Определени данни, получени от Софтуера за здраве, са само за информационни цели и не са предназначени да служат като медицински съвет, нито да заменят връзката между Вас и Вашия лекар или друг медицински специалист. Не отхвърляйте професионалния медицински съвет, нито забавяйте неговото търсене поради нещо, което сте научили чрез Софтуера за здраве.
Samsung не носи отговорност за никакви телесни повреди, щети, загуби и/или разходи, понесени от потребителите, които са свързани с услугите и/или информацията, включително препоръките, треньорските наставления, съветите и/или насоките, нито за точността на каквато и да било информация, предоставена, получена или достигната чрез Софтуера за здраве. Samsung не носи отговорност за точността на информацията, която се съдържа в статиите или материалите, показвани на външни уеб сайтове на трети лица или референтни материали, нито за безопасността или надеждността на използването им. Препратките към информация във външни уеб сайтове на трети лица или референтни материали не следва да се вземат като препоръка за точността на тази информация, нито като препоръка за съдържанието на сайта или референцията като цяло. Вие потвърждавате и се съгласявате, че всякаква информация, която получите вследствие използването на Устройството за носене или Софтуера за здраве, или от което и да е приложение, предварително заредено в тях, може да не е подходяща, точна, пълна или надеждна.

2. Предоставяне на лиценз
Съгласно правилата и условията на това Споразумение Ви се предоставя ограничен, неизключителен, отменим лиценз за инсталиране, използване, достъп, визуализация и изпълнение на Manager на Вашето устройство. Можете да свържете няколко Устройства за носене към Устройство чрез Manager, но не можете да направите Устройството за носене налично в същото време. Също така можете да свържете Устройство за носене към няколко Устройства, включително, но не само, PC.
Определени елементи от Софтуера може да се подчиняват на лицензи за отворен код.  Клаузите в лиценза за отворен код може да заменят някои от условията на това Споразумение.

3. Запазване на права и собственост
Samsung си запазва всички права, които не са Ви изрично предоставени в това Споразумение. Софтуерът е защитен с авторско право и от други закони и договори в областта на интелектуалната собственост. Samsung притежава заглавието, авторските права и други права на интелектуална собственост в Софтуера. Софтуерът се предоставя по силата на лиценз, а не се продава.

4. Ограничения
Не можете да извършвате обратно конструиране, декомпилиране, разглобяване или по друг начин да правите опити за откриване на изходния код или алгоритмите на Софтуера, или да променяте или деактивирате каквито и да било функции на Софтуера, или да създавате производни разработки въз основа на Софтуера. Вие нямате право да отдавате под наем, на лизинг, назаем, давате подлиценз или предоставяте търговски хостинг услуги със Софтуера.

5. Актуализации, промяна или преустановяване на Услугата
Samsung може по всяко време да предостави или да направи достъпни актуализации или надстройки на Услугата („Актуализации“), включително, но не само, корекции на грешки, подобрения на услугата, нови функции, изтриване на съществуващи функции или модифициране на Услугата. Актуализациите ще се регулират от това Споразумение, освен ако за тях няма отделни правила и условия, в който случай Актуализациите ще се регулират от тези отделни правила и условия. Актуализациите за софтуера за защита или поправките на критични програмни грешки, както и други важни Актуализации, е възможно да се изтеглят и да се инсталират автоматично с оглед на важността на получаването на тези Актуализации навреме, за да се подпомага защитата както на Вас, така и на други потребители. Samsung изрично си запазва правото да променя, спира, премахва, ограничава употребата на или забранява достъпа до Услугата или която и да е част от нея.
Samsung може да предостави на Вас или да направи налични за Вас Софтуерни актуализации към Устройството за носене. Като цяло можете да актуализирате Софтуера на Устройството за носене, като използвате Manager, въпреки това обаче в някои случаи, като например Galaxy Buds, можете да го актуализирате чрез Софтуер за PC.
За да използвате предоставената чрез тази Актуализация версия, трябва първо да сте лицензирани за софтуера, отговарящ на условията за Актуализация. Актуализираната версия може да добавя нови функции и, в някои ограничени случаи, може да изтрие съществуващи функции. При все че Актуализацията ще е общодостъпна, при някои ограничени условия Актуализациите ще се предлагат само от Вашия мрежов доставчик и тези Актуализации ще се управляват от договорните Ви отношения с мрежовия доставчик. Актуализацията за софтуера за защита или корекциите на критични грешки, както и други важни Актуализации, е възможно да се изтеглят и да се инсталират автоматично с оглед на важността на получаването на тези Актуализации навреме.

6. Услуги и съдържание на трети лица
Услугите на трети лица също могат да бъдат налични за вас. Samsung отхвърля всякакви гаранции и декларации за Софтуера за здраве и за всякакви съдържание, точност, завършеност, ефективност и съответствие с каквито и да било приложими закони или нормативни разпоредби на подобни услуги на трети лица.Използването на услуги и съдържание на трети лица може да се регулира от условия за ползване, лицензионно споразумение, политика за поверителност или други подобни споразумения на съответния доставчик, явяващ се трето лице. Възможно е определени части от Услугата да са предмет на лицензи за отворен код, чиито условия може да имат предимство пред условията на това Споразумение по отношение на тези части от Услугата.

 7. Достъп до данни
Някои функции на Софтуера може да изискват мобилното Ви устройство да има достъп до интернет и може да подлежат на ограничения, наложени от Вашата мрежа или интернет доставчик. Софтуерът може да осъществява достъп чрез мобилната Ви мрежа, което може да доведе до допълнителни такси в зависимост от плана Ви на плащане. В допълнение използването на някои функции на Софтуера от Ваша страна може да бъде засегнато от пригодността и производителността на хардуера или достъпа до данни на устройството Ви.

8. Прехвърляне на софтуер
Нямате право да прехвърляте това Споразумение/правата или задълженията към Софтуера, предоставени с настоящия документ, на никакви трети лица, освен ако не е във връзка с продажба на Устройството за носене, придружено от Софтуера. В такъв случай прехвърлянето трябва задължително да включва целия Софтуер (включително всички съставни части, носители, печатни материали, надстройки, това Споразумение), като нямате право да запазвате каквито и да било копия от Софтуера. Прехвърлянето не може да е непряко, като например консигнация. Преди прехвърлянето крайният потребител, получаващ Софтуера, трябва да се съгласи с всички условия на Споразумението.

9. Съответствие със закона
Вие потвърждавате осведомеността си, че Manager или Софтуерът е предмет на ограничения за износ на различните държави. Вие се съгласявате да спазвате всички приложими международни и национални закони, които са в сила за Manager или Софтуера, включително всички приложими закони и наредби за ограничаване на износа.

10. Прекратяване
Това Споразумение ще бъде в сила до прекратяването му. Вашите права по това Споразумение ще бъдат прекратени автоматично без предизвестие от Samsung, ако не сте спазили някое от правилата и условията на настоящото Споразумение. При прекратяването на това Споразумение трябва да преустановите всякакъв вид използване на Manager или Софтуера и да унищожите всички копия на Manager или Софтуера.

11. Отказ от гаранция
ОСВЕН АКО ОТДЕЛНО НЕ Е УКАЗАНО В ПИСМЕНА ИЗРИЧНА ОГРАНИЧЕНА ГАРАНЦИЯ, ПРИДРУЖАВАЩА УСТРОЙСТВОТО ЗА НОСЕНЕ, СОФТУЕРЪТ, ПРЕДОСТАВЕН ОТ SAMSUNG (НЕЗАВИСИМО ДАЛИ ВКЛЮЧЕН С УСТРОЙСТВОТО ЗА НОСЕНЕ, ИЗТЕГЛЕН, ИЛИ ПРИДОБИТ ПО ДРУГ НАЧИН), СЕ ПРЕДОСТАВЯ „КАКТО Е“ И НА БАЗА „КАКТО Е НА РАЗПОЛОЖЕНИЕ“, БЕЗ КАКВИТО И ДА БИЛО ГАРАНЦИИ ОТ SAMSUNG, ИЗРИЧНИ ИЛИ ПОДРАЗБИРАЩИ СЕ. ДО ПЪЛНАТА ВЪЗМОЖНА СТЕПЕН СЪГЛАСНО ПРИЛОЖИМОТО ЗАКОНОДАТЕЛСТВО SAMSUNG ОТХВЪРЛЯ ВСЯКАКВИ ГАРАНЦИИ – ИЗРИЧНИ, ПОДРАЗБИРАЩИ СЕ ИЛИ ПРЕДВИДЕНИ ОТ ЗАКОНА, ВКЛЮЧИТЕЛНО, НО НЕ САМО, ПОДРАЗБИРАЩИ СЕ ГАРАНЦИИ ЗА ПРОДАВАЕМОСТ, ЗАДОВОЛИТЕЛНО КАЧЕСТВО ИЛИ КАЧЕСТВЕНО ИЗПЪЛНЕНИЕ, ГОДНОСТ ЗА ОПРЕДЕЛЕНА ЦЕЛ, НАДЕЖДНОСТ И ДОСТЪПНОСТ, ТОЧНОСТ, ЛИПСА НА ВИРУСИ, СПОКОЙНО ПОЛЗВАНЕ, НЕНАРУШЕНИЕ НА ПРАВАТА НА ТРЕТИ ЛИЦА ИЛИ ДРУГИ НАРУШЕНИЯ НА ПРАВА. НЯКОИ ЮРИСДИКЦИИ НЕ ПОЗВОЛЯВАТ ИЗКЛЮЧВАНЕ ИЛИ ОГРАНИЧАВАНЕ НА ПОДРАЗБИРАЩИ СЕ ГАРАНЦИИ, ТАКА ЧЕ ГОРНИТЕ ИЗКЛЮЧЕНИЯ ИЛИ ОГРАНИЧЕНИЯ МОЖЕ ДА НЕ СЕ ОТНАСЯТ ЗА ВАС.

12. Приложения и услуги на Samsung
Определени приложения и/или услуги може да са предварително заредени във или да могат да се изтеглят на Вашето Устройство за носене. Такива приложения и/или услуги може да изискват членство за услуга на Samsung („Samsung Account“). Вашите задължения и права съгласно Samsung Account са изложени в отделни правила и условия, както и в политиката за поверителност за Samsung Account.

13. Ограничаване на отговорността
SAMSUNG НЯМА ДА НОСИ ОТГОВОРНОСТ ЗА КАКВИТО И ДА Е ЩЕТИ, ПРОИЗТИЧАЩИ ОТ ИЛИ СВЪРЗАНИ С ИЗПОЛЗВАНЕТО ИЛИ НЕВЪЗМОЖНОСТТА ЗА ИЗПОЛЗВАНЕ НА СОФТУЕРА, НЕГОВОТО СЪДЪРЖАНИЕ ИЛИ ФУНКЦИОНАЛНОСТ, ВКЛЮЧИТЕЛНО, НО НЕ САМО, ЩЕТИ, ПРИЧИНЕНИ ОТ ИЛИ СВЪРЗАНИ С ГРЕШКИ, ПРОПУСКИ, ПРЕКЪСВАНИЯ, ДЕФЕКТИ, ЗАБАВЯНЕ НА ОПЕРАЦИЯ ИЛИ ПРЕХВЪРЛЯНЕ, КОМПЮТЪРНИ ВИРУСИ, ГРЕШКА ПРИ СВЪРЗВАНЕ, ТАКСИ ЗА МРЕЖА, КАКТО И ВСИЧКИ ДРУГИ ПРЕКИ, КОСВЕНИ, СПЕЦИАЛНИ, СЛУЧАЙНИ, ПРИМЕРНИ ИЛИ ПОСЛЕДВАЩИ ЩЕТИ, ДОРИ АКО SAMSUNG Е БИЛА ИНФОРМИРАНА ЗА ВЪЗМОЖНОСТТА ОТ НАСТЪПВАНЕТО НА ТАКИВА ЩЕТИ. НЯКОИ ЮРИСДИКЦИИ НЕ ПОЗВОЛЯВАТ ИЗКЛЮЧВАНЕТО ИЛИ ОГРАНИЧАВАНЕТО НА СЛУЧАЙНИТЕ ИЛИ ПОСЛЕДВАЩИ ЩЕТИ, ТАКА ЧЕ ИЗКЛЮЧВАНИЯТА ИЛИ ОГРАНИЧЕНИЯТА ПО-ГОРЕ Е ВЪЗМОЖНО ДА НЕ СЕ ОТНАСЯТ ЗА ВАС.НЕЗАВИСИМО ОТ ПРЕДХОДНОТО, ОБЩАТА ОТГОВОРНОСТ НА SAMSUNG ПРЕД ВАС ЗА ВСИЧКИ ЗАГУБИ, ЩЕТИ, ПРИЧИНИ ЗА ДЕЙСТВИЯ, ВКЛЮЧИТЕЛНО, НО НЕ САМО, ТЕЗИ ВЪЗ ОСНОВА НА ДОГОВОР, НАРУШЕНИЕ ИЛИ ДРУГО, ПРОИЗТИЧАЩИ ОТ УПОТРЕБАТА НА СОФТУЕРА ОТ ВАША СТРАНА, ИЛИ ДРУГО УСЛОВИЕ НА ТОВА СПОРАЗУМЕНИЕ, НЯМА ДА ПРЕВИШАВА СУМАТА, КОЯТО КУПУВАЧЪТ Е ПЛАТИЛ НА SAMSUNG КОНКРЕТНО ЗА ТОЗИ СОФТУЕР. ПРЕДХОДНИТЕ ОГРАНИЧЕНИЯ, ИЗКЛЮЧВАНИЯ И ОТКАЗИ ОТ ОТГОВОРНОСТ (ВКЛЮЧИТЕЛНО РАЗДЕЛИ 11 И 12) ЩЕ ВАЖАТ В МАКСИМАЛНАТА СТЕПЕН, ПОЗВОЛЕНА ОТ ПРИЛОЖИМОТО ЗАКОНОДАТЕЛСТВО, ДОРИ АКО КОМПЕНСАЦИЯТА НЕ Е ДОСТАТЪЧНА ДА ПОСТИГНЕ ОСНОВНАТА СИ ЦЕЛ.

14. Приложимо законодателство
Това Споразумение се регулира от законодателството на юрисдикцията, където пребивавате, без оглед на конфликта на законовите разпоредби. Това Споразумение не се регулира от Конвенцията за договорите за международна продажба на стоки на ООН, прилагането на която изрично се изключва.

15. Уреждане на спорове
Ако даден спор, противоречие или различие, произтичащо по някакъв начин от това Споразумение или използването на Софтуера от Ваша страна, не може да се разреши по взаимно съгласие, ще бъде предмет на неизключителната юрисдикция на съдилищата на юрисдикцията, където сте жител. Независимо от предходното, Samsung има право да поиска обезщетения по съдебен ред (или равностойни неотложни законови компенсации) във всяка юрисдикция.

16. Цялостно споразумение
Това Споразумение представлява цялото съгласие между Вас и Samsung във връзка със Софтуера и заменят всички предходни или текущи устни преговори или писмена комуникация, предложения и декларации по отношение на Софтуера или други съществени въпроси, обхванати от това Споразумение. Ако която и да е клауза на това Споразумение бъде обявена за нищожна, недействителна, неприложима или незаконосъобразна, останалите клаузи продължават да се прилагат с пълната си сила.

