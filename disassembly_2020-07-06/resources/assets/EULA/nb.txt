Lisensavtale for sluttbrukere

Les denne lisensavtalen for sluttbrukere (“Avtalen”) nøye før du bruker Samsung-produserte eller -merkede kroppsnære enheter som Galaxy Watch-, Galaxy Fit og Galaxy Buds-serien (samlet kalt “Kroppsnær Enhet”) og Samsungs administrasjonsapplikasjoner for kroppsnære enheter (samlet kalt “Manager”), da Avtalen inneholder viktig informasjon.
Avtalen er en rettslig avtale mellom deg (som fysisk eller juridisk person) og Samsung Electronics Co., Ltd. (“Samsung”) og gjelder programvare som følger med Avtalen, og som eies av Samsung og dets tilknyttede selskaper og deres tredjepartsleverandører og -lisensgivere. Programvaren omfatter programvare og tilhørende medier, trykt materiell, nettbasert eller elektronisk dokumentasjon forbundet med din bruk av den Kroppsnære Enheten og/eller Manager (samlet kalt “Programvare”).
Manager er et program som brukes til å koble mobilenheten din (“Enheten”) til den Kroppsnære Enheten, og som du kan bruke til å administrere, styre og oppdatere programvaren til den Kroppsnære Enheten via Enheten. Den Kroppsnære Enheten trenger forhåndsinstallert programvare til sine normale funksjoner.  Ved å ta i bruk den Kroppsnære Enheten, Manager eller dens forhåndsinstallerte programvare godtar du vilkårene i Avtalen.  Hvis du ikke godtar disse vilkårene, kan du ikke bruke den Kroppsnære Enheten, Manager eller dens forhåndsinstallerte programvare.

1. Om tjenesten og merknader
Den Kroppsnære Enheten gir på egen hånd eller sammen med Enheten ulike opplevelser. Hvis du bruker den Kroppsnære Enheten uten at den er koblet til telefon, kan noen funksjoner falle bort.
Funksjonene i den Kroppsnære Enheten og Enheten er for eieren, så unngå derfor at noen får uautorisert tilgang til dem. Når Kroppsnære Enheter er koblet til Enheten, kan begge overføre brukerdata til hverandre. Vær oppmerksom på fremgangsmåten for tilkobling til / frakobling fra Enheten, og koble den Kroppsnære Enheten fra Enheten hvis du ikke lenger har bruk for at de er koblet til hverandre (Noen kroppsnære enheter som Galaxy Buds kan koble seg til Enheten din automatisk.)

Tjenestene og/eller funksjonene som tilbys av den Kroppsnære Enheten, kan variere eller være begrenset avhengig av land, Enhetsmodell eller nettverksoperatør.
Den Kroppsnære Enheten og Manager kan inneholde eller være kompatibel med særskilt Programvare for generelt velvære og treningsstyring (“Fit-programvare”). Den Kroppsnære Enheten og Fit-programvaren er bare ment for fritidsbruk og er ikke ment å brukes til diagnostisering av sykdommer eller andre tilstander, eller til kurering, lindring, behandling eller forebygging av sykdommer, eller til noen andre medisinske formål. Noen av dataene fra Fit-programvaren er bare til informasjon og er ikke ment å bli brukt som medisinske råd eller å erstatte forholdet mellom deg og legen din eller annet medisinsk personale. Ikke se bort fra medisinske råd eller utsett å innhente medisinske råd på grunnlag av noe du har funnet ut ved hjelp av Fit-programvaren.
Samsung har ikke ansvar for skader, tap og/eller kostnader som brukere måtte pådra seg, og som er knyttet til tjenesten og/eller informasjonen, inkludert anbefalinger, treningsråd, tips og/eller retningslinjer, eller for nøyaktigheten av informasjon som er gitt eller innhentet, eller som en har fått tilgang til via Fit-programvare. Samsung er ikke ansvarlig for nøyaktigheten av informasjonen i noen artikler eller materiale som vises på eksterne tredjeparters nettsider eller i referansematerialet, eller for sikkerheten av dem eller ved å bruke dem. Henvisning til informasjon på eksterne tredjeparters nettsteder eller referansemateriale bør ikke oppfattes som noen form for anerkjennelse av nøyaktigheten i den informasjonen eller innholdet på nettstedet eller i referansematerialet generelt. Du forstår og godtar at informasjon som du får gjennom å bruke den Kroppsnære Enheten eller Fit-programvaren eller en annen forhåndsinnlastet app, kanskje ikke er formålstjenlig, nøyaktig, fullstendig eller pålitelig.

2. Tildeling av lisens
I henhold til vilkårene og betingelsene i Avtalen får du en begrenset, gjenkallelig lisens uten enerett til å installere, bruke, opprette tilgang til, vise og kjøre Manager på den Kroppsnære Enheten din. Du kan koble flere Kroppsnære Enheter til en Enhet via Manager, men du kan ikke gjøre den Kroppsnære Enheten tilgjengelig samtidig. Du kan ikke koble en Kroppsnær Enhet til flere Enheter, inkludert, men ikke begrenset til PC-er.
Visse elementer av Programvaren kan være underlagt lisenser for åpen kildekode.  Bestemmelsene som gjelder for lisensene for åpen kildekode, kan overstyre noen av vilkårene i Avtalen.

3. Forbehold av rettigheter og eierskap
Samsung forbeholder seg alle rettigheter som ikke uttrykkelig tildeles deg i Avtalen. Programvaren er beskyttet av lover og traktater om opphavsrett og andre immaterielle rettigheter. Samsung har eiendomsrett, opphavsrett og andre immaterielle rettigheter knyttet til Programvaren. Programvaren lisensieres, den selges ikke.

4. Begrensninger
Du kan ikke foreta omvendt utvikling av, dekompilere, demontere eller på annen måte forsøke å finne kildekoden eller algoritmene i Programvaren, ikke endre eller deaktivere funksjoner i Programvaren og ikke lage avledede produkter basert på Programvaren. Du kan ikke leie ut, lease ut eller viderelisensiere Programvaren eller benytte den til å yte kommersielle vertstjenester.

5. Oppdateringer, endring eller innstilling av Tjenesten
Samsung kan når som helst tilby eller gjøre tilgjengelig oppdateringer eller oppgraderinger av Tjenesten (“Oppdateringer”), inkludert, men ikke begrenset til feilrettinger, tjenesteutvidelser, nye funksjoner, sletting av eksisterende funksjoner eller endring av Tjenesten. Oppdateringer reguleres av denne Avtalen, med mindre det følger separate vilkår og betingelser med slike Oppdateringer, som i så fall vil bli regulert av de separate vilkårene og betingelsene. Oppdateringer av sikkerhetsprogramvare eller kritiske feilrettinger eller andre viktige Oppdateringer kan bli automatisk lastet ned og installert, siden det er viktig å motta slike Oppdateringer tidsnok for å beskytte deg og andre brukere. Samsung forbeholder seg uttrykkelig rett til å endre, innstille, fjerne eller begrense bruken eller avbryte tilgangen til Tjenesten eller deler av den.
Samsung kan gi deg eller gjøre tilgjengelig for deg oppdateringer av Programvaren til den Kroppsnære Enheten. Normalt kan du oppdatere Programvaren til den Kroppsnære Enheten ved hjelp av Manager, men i noen tilfeller, som ved Galaxy Buds, kan du oppdatere den ved hjelp av PC-programvare.
For å kunne bruke versjonen som er gitt ved Oppdateringen, må du først ha lisens til programvaren som omfattes av Oppdateringen. Den oppdaterte versjonen kan legge til nye funksjoner og i noen tilfeller slette eksisterende funksjoner. Selv om Oppdateringen vil være allment tilgjengelig, kan det i visse avgrensede tilfeller være slik at Oppdateringen bare blir tilbudt av nettverksleverandøren din. Slike Oppdateringer vil bli regulert av kontrakten mellom deg og nettverksleverandøren din. Oppdateringer av sikkerhetsprogramvare eller kritiske feilrettinger eller andre viktige Oppdateringer kan bli automatisk lastet ned og installert siden det er viktig å motta slike Oppdateringer raskt.

6. Tjenester og innhold fra tredjeparter
Tjenester fra tredjeparter kan også være tilgjengelige. Samsung gir ingen garantier når det gjelder Fit-programvare og tredjepartstjenesters innhold, nøyaktighet, fullstendighet, effektivitet og samsvar med gjeldende lover og regler.Bruk av tjenester og innhold fra tredjeparter kan være regulert av disse tredjepartenes vilkår for bruk, lisensavtale, personvernerklæring eller annen slik avtale. Visse deler av Tjenesten kan være underlagt lisenser for åpen kildekode, og i så fall vil vilkårene i slike lisenser for åpen kildekode ha forrang foran vilkårene i Avtalen når det gjelder disse delene av Tjenesten.

 7. Datatilgang
Enkelte funksjoner i Programvaren kan kreve at mobilenheten din har tilgang til Internett, og de kan være underlagt begrensninger pålagt av nettverks- eller Internett-leverandøren din. Programvaren kan få tilgang til Internett via mobilnettverket ditt. Det kan medføre ekstra kostnader, avhengig av hvilket abonnement du har. Videre kan din opplevelse av noen av funksjonene i Programvaren bli påvirket av egenskapene og ytelsen til enhetsmaskinvaren eller datatilgangen din.

8. Overføring av programvare
Du kan ikke overføre Avtalen eller rettighetene eller pliktene som er angitt i Avtalen i tilknytning til Programvaren, til en tredjepart, med mindre det skjer i forbindelse med salg av den Kroppsnære Enheten sammen med Programvaren. I slike tilfeller må overføringen inkludere hele Programvaren (inkludert alle komponenter, medier og trykt materiell, oppgraderinger, denne avtalen), og du kan ikke beholde noen kopier av Programvaren. Overføringen kan ikke være en indirekte overføring, for eksempel ved kommisjon. Før overføringen må sluttbrukeren som mottar Programvaren, godta alle vilkårene i Avtalen.

9. Samsvar med lover
Du forstår at Manager og Programvaren er underlagt eksportrestriksjoner i ulike land. Du godtar å etterkomme alle gjeldende internasjonale og nasjonale lover som gjelder for Manager og Programvaren, medregnet alle gjeldende lover og regelverk om eksportrestriksjoner.

10. Opphør
Avtalen er gyldig til den sies opp. Dine rettigheter i henhold til Avtalen opphører automatisk uten varsel fra Samsung hvis du unnlater å etterkomme noen av vilkårene og betingelsene i Avtalen. Ved opphør av Avtalen må du avslutte all bruk av Manager og Programvaren og ødelegge alle eksemplarer, hele eller ufullstendige, av Manager og Programvaren.

11. Garantifraskrivelse
MED MINDRE DET BLIR SEPARAT ANGITT I EN SKRIFTLIG OG BEGRENSET GARANTI SOM FØLGER MED DEN KROPPSNÆRE ENHETEN, BLIR ALL PROGRAMVARE SOM LEVERES AV SAMSUNG (ENTEN DEN FØLGER MED DEN KROPPSNÆRE ENHETEN, LASTES NED ELLER ERVERVES PÅ ANDRE MÅTER), LEVERT SOM DEN ER OG SLIK DEN ER TILGJENGELIG, UTEN GARANTIER AV NOE SLAG FRA SAMSUNG, UTTRYKKELIGE ELLER UNDERFORSTÅTTE. I DEN GRAD DEN GJELDENDE LOVER OG REGLER TILLATER DET, FRASKRIVER SAMSUNG SEG ALLE UTTRYKKELIGE, UNDERFORSTÅTTE OG LOVPÅLAGTE GARANTIER, INKLUDERT, MEN IKKE BEGRENSET TIL UNDERFORSTÅTTE GARANTIER OM SALGBARHET, TILFREDSSTILLENDE KVALITET OG FAGMESSIG UTFØRELSE, EGNETHET FOR ET BESTEMT FORMÅL, PÅLITELIGHET, TILGJENGELIGHET, NØYAKTIGHET, FRAVÆR AV VIRUS, UFORSTYRRET BRUK, OVERHOLDELSE AV TREDJEPARTS RETTIGHETER OG ANDRE KRENKELSER AV RETTIGHETER. ENKELTE JURISDIKSJONER TILLATER IKKE UTELUKKELSER ELLER BEGRENSNINGER AV UNDERFORSTÅTTE GARANTIER, SÅ DET KAN HENDE UTELUKKELSENE ELLER BEGRENSNINGENE OVENFOR IKKE GJELDER FOR DEG.

12. Applikasjoner og tjenester fra Samsung
Enkelte applikasjoner og/eller tjenester kan være forhåndsinstallert eller kan lastes ned til den Kroppsnære Enheten. Slike applikasjoner og/eller tjenester kan kreve medlemskap i en Samsung-tjeneste (“Samsung Account”). Hvilke plikter og rettigheter du har i tilknytning til Samsung Account, er fastsatt i egne vilkår og betingelser og i personvernerklæringen som gjelder for Samsung Account. Applikasjoner og/eller tjenester som ikke krever Samsung Account, kan kreve at du godtar deres separate vilkår og betingelser og deres personvernerklæring.

13. Ansvarsbegrensning
SAMSUNG SKAL IKKE VÆRE ANSVARLIG FOR SKADE AV NOE SLAG SOM OPPSTÅR SOM FØLGE AV ELLER SOM ER KNYTTET TIL BRUK ELLER MANGLENDE EVNE TIL Å BRUKE PROGRAMVAREN, DENS INNHOLD ELLER FUNKSJONALITET, INKLUDERT, MEN IKKE BEGRENSET TIL SKADE FORÅRSAKET AV ELLER RELATERT TIL FEIL, UTELATELSER, AVBRUDD, DEFEKTER, FORSINKELSER I DRIFT ELLER OVERFØRING, DATAVIRUS, TILKOBLINGSFEIL, NETTVERKSGEBYR OG ALL ANNEN DIREKTE, INDIREKTE, SPESIELL ELLER TILFELDIG SKADE ELLER FØLGESKADE, SELV OM SAMSUNG HAR BLITT INFORMERT OM MULIGHETEN FOR SLIK SKADE. ENKELTE LAND TILLATER IKKE UTELUKKELSE ELLER BEGRENSNING PÅ GRUNN AV TILFELDIG SKADE ELLER FØLGESKADE, SÅ DET KAN HENDE AT UTELUKKELSENE ELLER BEGRENSNINGENE OVENFOR IKKE GJELDER FOR DEG.TIL TROSS FOR DET OVENNEVNTE SKAL SAMSUNGS TOTALE ANSVAR OVERFOR DEG FOR ALLE TAP, SKADE, SAKSGRUNNLAG, INKLUDERT, MEN IKKE BEGRENSET TIL DE SOM ER BASERT PÅ KONTRAKT, FORVOLDT SKADE ELLER PÅ ANNEN MÅTE OPPSTÅR SOM FØLGE AV DIN BRUK AV PROGRAMVAREN ELLER DE ANDRE BESTEMMELSENE I DENNE AVTALEN, IKKE OVERSTIGE DET BELØPET KJØPEREN BETALTE FOR DENNE PROGRAMVAREN. DE FOREGÅENDE BEGRENSNINGENE, UTELUKKELSENE OG ANSVARSFRASKRIVELSENE (INKLUDERT PUNKT 11 OG 12) SKAL GJELDE I DEN GRAD DET ER TILLATT ETTER GJELDENDE LOVER OG REGLER, SELV OM EVENTUELLE RETTSMIDLER IKKE OPPFYLLER SITT HOVEDFORMÅL.

14. Gjeldende lov
Avtalen er underlagt lovene i jurisdiksjonen der du er bosatt, uten hensyn til jurisdiksjonens egne lovvalgsregler. Avtalen skal ikke reguleres av FNs konvensjon om internasjonale løsørekjøp (CISG), og anvendelse av denne konvensjonen utelukkes hermed uttrykkelig.

15. Konfliktløsning
Hvis en konflikt eller uenighet som oppstår av Avtalen eller som følge av din bruk av Programvaren ikke løses på fredelig vis, skal tvisten underlegges domstolenes ikke-eksklusive kompetanse i den jurisdiksjon hvor du er bosatt. Til tross for det foregående kan Samsung begjære midlertidig forføyning (eller en tilsvarende type midlertidig sanksjon) i en hvilken som helst jurisdiksjon.

16. Hele avtalen
Denne avtalen utgjør hele avtalen mellom deg og Samsung vedrørende Programvaren, og den erstatter all tidligere eller samtidig muntlig eller skriftlig kommunikasjon, forslag og utsagn knyttet til Programvaren eller til andre forhold som dekkes av Avtalen. Hvis noen bestemmelser i Avtalen anses å være ugyldige eller ulovlige, skal de andre bestemmelsene fortsatt gjelde.

