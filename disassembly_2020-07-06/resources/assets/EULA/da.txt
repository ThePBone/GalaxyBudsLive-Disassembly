Slutbrugerlicensaftale

Læs denne Slutbrugerlicensaftale (“Aftalen”) grundigt, inden du bruger Samsung-fremstillede eller -markedsførte bærbare enheder, f.eks. Galaxy Watch og Galaxy Fit- og Galaxy Buds-serier (samlet kaldet “Bærbar enhed”) og Samsungs bærbare enhedshåndteringsapplikationer, (samlet kaldet “Manager”), da den indeholder vigtige oplysninger.
Denne Aftale er en juridisk bindende aftale mellem dig (enten en enkeltperson eller en enkelt enhed) og Samsung Electronics Co., Ltd. (“Samsung”) om software, der ejes af Samsung og dets associerede selskaber og tredjepartsleverandører og -licensgivere, som følger med denne Aftale, der omfatter software og tilhørende medier, trykte materialer, “online” eller elektronisk dokumentation i forbindelse med din brug af den Bærbare enhed og/eller Manager (samlet kaldet “Software”).
Manager er et softwareprogram, der forbinder din mobilenhed (“Enhed”) til en Bærbar enhed, og lader dig styre, kontrollere eller opdatere softwaren på den Bærbare enhed gennem Enheden. Den Bærbare enhed kræver brug af forudindlæst software til sin normale drift.  Ved at bruge den Bærbare enhed, Manager eller den forudindlæste software, accepterer du vilkårene i denne Aftale.  Hvis du ikke accepterer vilkårene, skal du undlade at bruge den Bærbare enhed, Manager eller den forudindlæste software.

1. Tjeneste og Varsler
Brug af den Bærbare enhed separat eller sammen med din Enhed giver forskellige oplevelser. Hvis du bruger den Bærbare enhed uden telefontilslutning, kan der være funktionsbegrænsninger.
Da funktionerne i den Bærbare enhed og Enheden leveres til ejeren, skal du undgå uautoriseret adgang. Når den Bærbare enhed sluttes til Enheden, kan der overføres data mellem de to enheder. Sørg for at oprette forbindelse til og frakoble enheden korrekt, og frakobl din Bærbare enhed fra Enheden, hvis du ikke skal bruge forbindelsen længere (visse bærbare enheder, f.eks. Galaxy Buds, opretter automatisk forbindelse til din Enhed).

Tjenesterne og/eller funktionerne i den Bærbare enhed kan variere eller være begrænset, afhængig af dit land, enhedsmodel og netværksoperatør.
Den Bærbare enhed og Manager dertil kan indeholde, eller være kompatibel med software til generel sundhed og træningsstyring (“Fit-software”). Den Bærbare enhed og Fit-softwaren er udelukkende beregnet til fritidsbrug og er ikke beregnet til brug ved diagnosticering af sygdomme eller andre tilstande eller til at kurere, lindre, behandle eller forebygge sygdomme eller til andre medicinske formål. Visse data udledt fra Fit-softwaren er udelukkende til informationsbrug og bør ikke benyttes som et medicinsk råd eller som en erstatning af relationen mellem dig og din læge eller andet sundhedspersonale. Du må aldrig tilsidesætte professionel medicinsk rådgivning eller vente med at søge denne rådgivning på grundlag af noget, du har erfaret via Fit-softwaren.
Samsung kan ikke holdes ansvarlig for skader, krav, tab og/eller udgifter, som brugere oplever i forbindelse med tjenesterne og/eller oplysninger, herunder anbefalinger, coaching, tip og/eller retningslinjer, ej heller for nøjagtigheden af oplysninger, der leveres eller hentes af eller åbnes via Fit-softwaren. Samsung er ikke ansvarlig for nøjagtigheden af oplysninger i artikler eller materiale, der vises på eksterne tredjepartswebsteder eller i referencemateriale, ej heller er de ansvarlige for sikkerheden ved brugen deraf. Reference til oplysninger på eksterne tredjepartswebsteder eller referencemateriale må ikke opfattes som en validering af oplysningernes nøjagtighed eller som en validering af indholdet på webstedet eller i referencematerialet generelt. Du bekræfter og accepterer, at alle oplysninger, som du får ved at bruge den bærbare enhed eller Fit-softwaren eller enhver applikation, der er forudinstalleret deri, muligvis ikke er passende, nøjagtige eller pålidelige.

2. Tildeling af licens
I henhold til vilkårene og betingelserne i denne Aftale, tildeles du en begrænset ikke-eksklusiv, genkaldelig licens til at installere, bruge, få adgang til, vise og køre Manager på din Enhed. Du må tilknytte flere Bærbare enheder til en Enhed via Manager, men du må ikke gøre den Bærbare enhed tilgængelig samtidig. Desuden må du ikke slutte en Bærbar enhed til flere Enheder, herunder, men ikke begrænset til, PC.
Visse dele af Softwaren kan være genstand for open source-licenser.  De bestemmelser, der er gældende for open source-licenser, kan gå forud for nogle af vilkårene i denne Aftale.

3. Forbeholdelse af rettigheder og ejerskab
Samsung forbeholder sig alle rettigheder, der ikke udtrykkeligt er tildelt dig i denne Aftale. Softwaren er beskyttet af ophavsret og andre love og traktater om immaterialret. Samsung ejer adkomsten til, de ophavsretlige rettigheder og andre immaterielle rettigheder i Softwaren. Softwaren er givet i licens og ikke solgt.

4. Begrænsninger
Du må ikke udføre reverse engineering på, dekompilere, disassemblere eller på anden måde forsøge at udlede kildekode eller algoritmer fra Softwaren eller modificere eller deaktivere funktioner i Softwaren eller udlede afledte værker baseret på Softwaren. Du må ikke udleje, lease, udlåne, underlicensere eller levere kommercielle hosting-tjenester med Softwaren.

5. Opdateringer, ændring eller indstilling af Tjenesten
Samsung har ret til, når som helst, at levere opdateringer eller opgraderinger til Tjenesten (“Opdateringer”), eller stille dem til rådighed, herunder, uden begrænsning, fejlrettelser, tjenesteforbedringer, nye funktioner, sletning af eksisterende funktioner eller modifikationer til Tjenesten. Opdateringer er underlagt denne Aftale, medmindre sådanne Opdateringer leveres med separate vilkår og betingelser. I sådanne tilfælde er disse separate vilkår og betingelser gældende. Opdateringer til sikkerhedssoftware eller vigtige fejlrettelser eller andre vigtige Opdateringer kan downloades og installeres automatisk under forudsætning af, at Opdateringerne modtages rettidigt for at hjælpe med at beskytte dig og andre brugere. Samsung forbeholder sig udtrykkeligt retten til når som helst at ændre, indstille, fjerne, begrænse brugen af eller deaktivere adgangen til Tjenesten eller dele deraf.
Samsung stiller Software-opdateringer til den Bærbare enhed til rådighed. Generelt må du opdatere Softwaren til den Bærbare enhed ved hjælp af Manager, men i nogle tilfælde, f.eks. Galaxy Buds, kan den opdateres ved hjælp af PC-software.
For at bruge den version, der leveres via en sådan Opdatering, skal du have en licens til den software, som er berettiget til Opdatering. Den opdaterede version kan tilføre nye funktioner, og, i begrænsede tilfælde, slette eksisterende funktioner. Mens Opdateringen er generelt tilgængelig, kan det i begrænsede tilfælde ske, at Opdateringerne kun tilbydes vores netværksleverandør, og sådanne Opdateringer er underlagt dit kontraktforhold med netværksleverandøren. Opdatering til sikkerhedssoftware eller vigtige fejlrettelser eller andre vigtige Opdateringer kan downloades og installeres automatisk under forudsætning af, at Opdateringerne modtages rettidigt.

6. Tjenester og indhold fra tredjepart
Du har muligvis også adgang til tjenester fra tredjemand. Samsung fraskriver sig ethvert ansvar eller enhver indeståelse for indhold, nøjagtighed, fuldstændighed, effektivitet eller overholdelse af enhver gældende lovgivning eller gældende forordninger i Fit-softwaren og tjenester fra tredjemand.Brugen af tjenester og indhold fra tredjepart kan være underlagt den relevante tredjeparts vilkår for anvendelse, licensaftaler, fortrolighedspolitik eller andre relevante aftaler. Visse dele af Tjenesten kan være underlagt open source-licenser, hvorfor vilkårene i sådanne open source-licenser tilsidesætter vilkårene i denne Aftale, hvad angår de relevante dele af Tjenesten.

 7. Dataadgang
Visse funktioner i Softwaren kan kræve, at din mobilenhed har adgang til internettet og kan være underlagt begrænsninger fra netværks- eller internetudbyderen. Softwaren kan kræve adgang til internettet via dit mobile netværk, hvilket kan medføre yderligere gebyrer, afhængigt af dit abonnement. Derudover kan din brug af visse funktioner i Softwaren være påvirket af egnetheden og ydelsen af din enheds hardware eller dataadgang.

8. Overdragelse af Software
Du må ikke overdrage denne Aftale eller rettigheder eller forpligtelser til Softwaren, som er tildelt heri, til en tredjepart, medmindre det sker i forbindelse med et salg af den Bærbare enhed sammen med Softwaren. I sådanne tilfælde skal overdragelsen omfatte alle dele af Softwaren (herunder alle komponenter, medier og trykt materiale, eventuelle opgraderinger og denne Aftale), og du må ikke beholde kopier af Softwaren. Overdragelsen må ikke være en indirekte overdragelse såsom en konsignation. Forud for overdragelsen skal slutbrugeren, der modtager Softwaren, acceptere alle vilkårene i Aftalen.

9. Overholdelse af lovgivning
Du bekræfter, at Manageren af Softwaren er underlagt forskellige landes eksportbegrænsninger. Du accepterer at overholde alle gældende internationale og nationale love, der gælder for Manageren af Softwaren, herunder alle gældende love og bestemmelser om eksportbegrænsninger.

10. Ophør
Denne Aftale er gældende, indtil den bringes til ophør. Dine rettigheder i henhold til denne Aftale ophæves automatisk uden varsel fra Samsungs side, såfremt vilkår og betingelser i denne Aftale ikke overholdes. Ved ophør af denne Aftale skal du ophøre med at bruge Manager eller Softwaren og destruere alle kopier af Manager eller Softwaren.

11. Ansvarsfraskrivelse
MEDMINDRE ANDET ER SÆRSKILT ANFØRT I EN SKRIFTLIG, UDTRYKKELIG, BEGRÆNSET GARANTI, DER FØLGER MED DIN BÆRBARE ENHED, LEVERES AL SAMSUNG SOFTWARE (UANSET OM DEN ER INDEHOLDT I DEN BÆRBARE ENHED, DOWNLOADET ELLER ERHVERVET PÅ ANDEN VIS) “SOM DEN ER OG FOREFINDES” OG “SOM TILGÆNGELIG” UDEN GARANTIER AF NOGEN ART FRA SAMSUNGS SIDE, HVERKEN UDTRYKKELIGE ELLER STILTIENDE. I VIDEST MULIGE OMFANG I HENHOLD TIL GÆLDENDE LOV FRASKRIVER SAMSUNG SIG ALLE GARANTIER, BÅDE UDTRYKKELIGE, IMPLICITTE OG LOVMÆSSIGE HERUNDER MEN IKKE BEGRÆNSET TIL IMPLICITTE GARANTIER FOR SALGBARHED, TILFREDSSTILLENDE KVALITET ELLER HÅNDVÆRKSMÆSSIG UDFØRELSE, EGNETHED TIL ET BESTEMT FORMÅL, PÅLIDELIGHED ELLER TILGÆNGELIGHED, NØJAGTIGHED, VIRUSFRIHED, UFORSTYRRET NYDELSESRET, UNDLADELSE AF KRÆNKELSE AF TREDJEMANDSRETTIGHEDER ELLER ANDRE RETTIGHEDER. VISSE RETSKREDSE TILLADER IKKE UDELUKKELSER ELLER BEGRÆNSNINGER I IMPLICITTE GARANTIER, SÅ OVENNÆVNTE UDELUKKELSER ELLER BEGRÆNSNINGER GÆLDER MULIGVIS IKKE FOR DIG.

12. Samsung-applikationer og -tjenester
Visse applikationer og/eller tjenester kan være forudinstalleret på eller kan downloades til din Bærbare enhed. Sådanne applikationer og/eller tjenester kan kræve et Samsung Service-medlemskab (“Samsung Account”). Dine forpligtelser og rettigheder under Samsung Account er angivet i separate vilkår og betingelser samt i fortrolighedspolitikken for Samsung Account. Applikationer og/eller tjenester, som ikke kræver en Samsung Account, kan kræve, at du accepterer de separate, relevante vilkår og betingelser samt fortrolighedspolitikker.

13. Begrænsning af ansvar
SAMSUNG KAN IKKE HOLDES ANSVARLIG FOR NOGEN FORM FOR SKADER, DER OPSTÅR SOM FØLGE AF ELLER I FORBINDELSE MED BRUGEN AF ELLER MANGLENDE EVNE TIL AT BRUGE SOFTWAREN, INDHOLD ELLER FUNKTIONALITET, HERUNDER, MEN IKKE BEGRÆNSET TIL, SKADER, DER FORÅRSAGES AF ELLER SOM OPSTÅR I FORBINDELSE MED FEJL, UDELADELSER, AFBRYDELSER, DEFEKTER, FORSINKET DRIFT ELLER OVERFØRSEL, COMPUTERVIRUS, MANGLENDE TILSLUTNING, NETVÆRKSGEBYRER OG ALLE ANDRE DIREKTE SKADER, INDIREKTE SKADER, SÆRLIGE SKADER, HÆNDELIGE SKADER ELLER FØLGESKADER, HELLER IKKE SELVOM SAMSUNG ER BLEVET GJORT OPMÆRKSOM PÅ RISIKOEN FOR SÅDANNE SKADER. VISSE RETSKREDSE TILLADER IKKE UDELUKKELSE ELLER BEGRÆNSNING AF INDIREKTE SKADER ELLER FØLGESKADER ELLER AF VISE ANDRE TYPER SKADER ELLER KRAV, SÅ OVENNÆVNTE UDELUKKELSER ELLER BEGRÆNSNINGER GÆLDER MULIGVIS IKKE FOR DIG, SÅFREMT GÆLDENDE LOV FORHINDRER DETTE.UANSET OVENSTÅENDE VIL SAMSUNGS SAMLEDE ANSVAR OVER FOR DIG FOR ALLE TAB, SKADER, SØGSMÅL, HERUNDER, MEN IKKE BEGRÆNSET TIL, DEM BASERET PÅ KONTRAKT, TORT ELLER ANDET, SOM FØLGE AF DIN BRUG AF SOFTWAREN ELLER ANDRE BESTEMMELSER I DENNE AFTALE, IKKE OVERSTIGE DET BELØB KØBER HAR BETALT SPECIFIKT FOR DENNE SOFTWARE. FOREGÅENDE BEGRÆNSNINGER, UDELADELSER OG ANSVARSFRASKRIVELSER (HERUNDER AFSNIT 11 OG 12) GÆLDER I DET MAKSIMALE OMFANG DET ER TILLADT I HENHOLD TIL GÆLDENDE LOVGIVNING, OGSÅ SELVOM EN LØSNING IKKE OPFYLDER SIT VÆSENTLIGE FORMÅL.

14. Gældende love
Denne Aftale er underlagt lovgivningen i den jurisdiktion, hvor du er bosiddende, uden hensyntagen til modstridende lovbestemmelser. Denne Aftale er ikke omfattet af FN’s konvention om aftaler om internationale køb, som udtrykkeligt er undtaget.

15. Konfliktløsning
Såfremt der opstår en tvist, strid eller uenighed i forbindelse med denne Aftale eller brugen af Softwaren, og såfremt der ikke kan findes en mindelig løsning, vil domstolene i den retskreds, hvor du er bosiddende, have ikke-eksklusiv kompetence til at løse den pågældende tvist, strid eller uenighed. Uanset ovenstående kan Samsung ansøge om nedlæggelse af forbud (eller tilsvarende typer uopsættelige retsmidler) i enhver retskreds.

16. Aftalens helhed
Denne Aftale udgør den samlede aftale mellem dig og Samsung om Softwaren og erstatter alle tidligere eller samtidige mundtlige eller skriftlige meddelelser, forslag og bemærkninger i forhold til Softwaren eller til andre emner i denne Aftale. Hvis bestemmelser i denne Aftale erklæres ugyldige, uden retskraft eller ulovlige, vil de øvrige bestemmelser fortsat forblive fuldt gyldige.

