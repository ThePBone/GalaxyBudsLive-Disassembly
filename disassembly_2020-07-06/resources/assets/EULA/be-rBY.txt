Ліцэнзійнае пагадненне з канцавым карыстальнікам

Перш чым карыстацца нацельнымі прыладамі, якія выраблены кампаніяй Samsung ці з’яўляюцца гандлёвай маркай кампаніі Samsung, напрыклад, серыя Galaxy Watch, Galaxy Fit i Galaxy Buds (разам — «Нацельная прылада»), і праграмамі менеджара нацельнай прылады Samsung (разам — «Менеджар»), уважліва прачытайце гэта Ліцэнзійнае пагадненне з канцавым карыстальнікам (далей — «Пагадненне»), паколькі яно змяшчае важную інфармацыю.
Гэта Пагадненне з’яўляецца юрыдычным пагадненнем паміж вамі (фізічнай або юрыдычнай асобай) і кампаніяй Samsung Electronics Co., Ltd. (далей — «Samsung») адносна праграмнага забеспячэння, якое належыць кампаніі Samsung і яе кампаніям-партнёрам або староннім пастаўшчыкам і ліцэнзіярам, суправаджаецца гэтым Пагадненнем, уключае ў сябе праграмнае забеспячэнне і адпаведнае змесціва, інтэрнэт- або электронную дакументацыю і друкаваныя матэрыялы, звязаныя з выкарыстаннем Нацельнай прылады і (або) Менеджара (разам — «Праграмнае забеспячэнне»).
Менеджар — гэта праграмнае забеспячэнне, якое падлучае мабільную прыладу (далей — «Прылада») да Нацельнай прылады і дазваляе праз Прыладу кантраляваць, абнаўляць праграмнае забеспячэнне Нацельнай прылады або кіраваць ёй. Для нармальнай дзейнасці Нацельнай прылады трэба выкарыстоўваць папярэдне загружанае праграмнае забеспячэнне.  Выкарыстоўваючы Нацельную прыладу, Менеджар ці адпаведнае папярэдне загружанае праграмнае забеспячэнне, вы прымаеце ўмовы гэтага Пагаднення.  Калі вы не прымаеце гэтыя ўмовы, не выкарыстоўвайце Нацельную прыладу, Менеджар або адпаведнае папярэдне загружанае праграмнае забеспячэнне.

1. Сэрвіс і папярэджанні
Нацельная прылада сама па сабе або падлучаная да Прылады мае розныя функцыі. Пры выкарыстанні Нацельнай прылады без падлучэння да тэлефона ў яе функцыянальнасці могуць быць некаторыя абмежаванні.
Функцыі Нацельнай прылады і Прылады будуць працаваць для ўладальніка, таму сачыце за тым, каб не было несанкцыянаванага доступу. Калі Нацельная прылада падлучана да Прылады, яны могуць перадаваць адна адной даныя карыстальніка. Памятайце пра спосаб падлучэння да прылады і адлучэння ад яе, і калі падлучэнне вам больш не патрэбнае, адлучайце Нацельную прыладу ад Прылады (некаторыя нацельныя прылады, такія як Galaxy Buds, могуць аўтаматычна падлучацца да Прылады).

Сэрвісы і (або) функцыі, якія забяспечваюцца Нацельнай прыладай, могуць адрознівацца ці абмяжоўвацца ў залежнасці ад краіны, мадэлі Прылады ці аператара сеткі.
Нацельная прылада і Менеджар могуць змяшчаць пэўнае Праграмнае забеспячэнне для кантролю фізічнай формы і агульнага здароўя або могуць быць сумяшчальнымі з такім Праграмным забеспячэннем (далей — «Фітнес-праграма»). Нацельная прылада і Фітнес-праграма прызначаны толькі для выкарыстання ў мэтах актыўнага адпачынку і не прызначаны для выкарыстання ў мэтах дыягностыкі хвароб ці захворванняў, а таксама не прызначаны для лячэння, паслаблення ці прадухілення хвароб або выкарыстання ў іншых медыцынскіх мэтах. Пэўныя даныя, атрыманыя ад Фітнес-праграмы, служаць толькі для даведкі і не прызначаны ні для выкарыстання іх як медыцынскай парады, ні для замены ўзаемадачыненняў з урачом ці іншым медыцынскім супрацоўнікам. Не ігнаруйце прафесійныя медыцынскія рэкамендацыі і не адкладайце атрыманне медыцынскай дапамогі, таму што даведаліся пра нешта ў Фітнес-праграме.
Кампанія Samsung не нясе адказнасці ні за траўмы, пашкоджанні, страты і (або) выдаткі, панесеныя карыстальнікамі і прычыненыя ім праз сэрвісы і (або) звесткі, у тым ліку рэкамендацыі, інструктаж, парады і (або) указанні, ні за дакладнасць звестак, прадстаўленых Фітнес-праграмай, або атрыманых ад яе або праз яе. Кампанія Samsung не нясе адказнасці за дакладнасць звестак, змешчаных у артыкулах або матэрыялах на старонніх вэб-сайтах або ў даведачных матэрыялах, а таксама за бяспечнасць іх выкарыстання. Спасылкі на звесткі, размешчаныя на старонніх вэб-сайтах або ў даведачных матэрыялах, нельга разглядаць як ухваленне дакладнасці гэтых звестак ці змесціва сайта або спасылкі ў цэлым. Вы прызнаяце і згаджаецеся, што звесткі, атрыманыя вамі пры выкарыстанні Нацельнай прылады або Фітнес-праграмы ці любой папярэдне загружанай праграмы, могуць не быць прыдатнымі да выкарыстання, дакладнымі, поўнымі ці надзейнымі.

2. Выдача ліцэнзіі
Згодна з умовамі гэтага Пагаднення, вам даецца абмежаваная, невыключная, адклікальная ліцэнзія на ўсталяванне, выкарыстанне, паказ, запуск Менеджара і доступ да яго на вашай Прыладзе. Праз Менеджар можна падлучыць да Прылады некалькі Нацельных прылад, але забараняецца адначасова рабіць Нацельную прыладу даступнай. Таксама забараняецца падлучаць Нацельную прыладу да некалькіх Прылад, у прыватнасці, да ПК.
На некаторыя элементы Праграмнага забеспячэння могуць распаўсюджвацца ліцэнзіі адкрытага праграмнага забеспячэння.  Палажэнні ліцэнзій адкрытага праграмнага забеспячэння могуць пераважаць над некаторымі з умоў гэтага Пагаднення.

3. Захаванне права ўласнасці і іншых правоў
Кампанія Samsung захоўвае за сабой усе правы, не перададзеныя яўна вам у гэтым Пагадненні. Праграмнае забеспячэнне абараняецца законам аб аўтарскім праве і іншымі законамі і пагадненнямі аб інтэлектуальнай уласнасці. Кампанія Samsung валодае правам уласнасці, аўтарскім правам і іншымі правамі інтэлектуальнай уласнасці ў дачыненні да Праграмнага забеспячэння. Праграмнае забеспячэнне даецца па ліцэнзіі, а не прадаецца.

4. Абмежаванні
Вам забараняецца выконваць адваротны інжынірынг, дэкампіляваць, дэзасэмбляваць або іншым чынам спрабаваць атрымаць зыходны код або алгарытмы Праграмнага забеспячэння, мадыфікаваць ці адключаць функцыі Праграмнага забеспячэння, а таксама ствараць вытворныя прадукты на аснове гэтага Праграмнага забеспячэння. Забараняецца здаваць Праграмнае забеспячэнне напракат, у арэнду ці ў платнае карыстанне, перадаваць правы на яго па субліцэнзіі або аказваць камерцыйныя паслугі хостынгу з выкарыстаннем гэтага Праграмнага забеспячэння.

5. Абнаўленні, змяненне або прыпыненне дзеяння Сэрвісу
Samsung можа ў любы час забяспечваць ці рабіць даступнымі абнаўленні Сэрвісу («Абнаўленні»), у прыватнасці, выпраўленні памылак, удасканаленні Сэрвісу, новыя функцыі, выдаленне існуючых функцый і мадыфікацыі Сэрвісу. На Абнаўленні распаўсюджваецца гэта Пагадненне, калі разам з ім не пададзены асобныя ўмовы, у выпадку чаго на Абнаўленні распаўсюджваюцца гэтыя асобныя ўмовы. Абнаўленні праграмнага забеспячэння сістэмы бяспекі, версіі з выпраўленымі памылкамі ці іншыя важныя Абнаўленні могуць спампоўвацца і ўсталёўвацца аўтаматычна, улічваючы неабходнасць своечасовага атрымання такіх Абнаўленняў у мэтах абароны вас і іншых карыстальнікаў. Samsung захоўвае за сабой права змяняць, прыпыняць, выдаляць, абмяжоўваць выкарыстанне ці адключаць доступ да Сэрвісу і любой яго часткі.
Samsung можа перадаваць вам або рабіць даступнымі Абнаўленні праграмнага забеспячэння Нацельнай прылады. Звычайна Праграмнае забеспячэнне Нацельнай прылады можна абнавіць з дапамогай Менеджара, але ў некаторых выпадках, такіх як Galaxy Buds, абнавіць яго можна з дапамогай Праграмнага забеспячэння на ПК.
Каб карыстацца версіяй, атрыманай пасля такога Абнаўлення, перш за ўсё вы павінны мець ліцэнзію на праграмнае забеспячэнне, якое мае права на Абнаўленне. Абноўленая версія можа дадаваць новыя функцыі ці, у абмежаваных выпадках, можа выдаляць існуючыя функцыі. Абнаўленне звычайна перадаецца агульнадаступным чынам, але ў некаторых абмежаваных выпадках Абнаўленні будуць прапаноўвацца толькі вашым аператарам сеткі, і такія Абнаўленні будуць рэгулявацца ўмовамі вашага пагаднення з аператарам. Абнаўленне праграмнага забеспячэння сістэмы бяспекі, версіі з выпраўленымі памылкамі або іншыя важныя Абнаўленні могуць спампоўвацца і ўсталёўвацца аўтаматычна, улічваючы неабходнасць своечасовага атрымання такіх Абнаўленняў.

6. Староннія сэрвісы і змесціва
Вам таксама могуць быць даступныя староннія сэрвісы. Кампанія Samsung адмаўляецца ад любых гарантый або заяў у дачыненні да Фітнес-праграмы і змесціва старонніх сэрвісаў, іх дакладнасці, паўнаты, эфектыўнасці і адпаведнасці дзеючым законам або правілам.На выкарыстанне старонніх сэрвісаў і змесціва могуць распаўсюджвацца ўмовы выкарыстання, ліцэнзійнае пагадненне, палітыка прыватнасці або іншыя падобныя пагадненні старонніх пастаўшчыкоў. На пэўныя часткі Сэрвісу могуць распаўсюджвацца ліцэнзіі адкрытага праграмнага забеспячэння, і ў гэтым выпадку такія ліцэнзіі адкрытага праграмнага забеспячэння маюць перавагу над палажэннямі гэтага Пагаднення ў дачыненні да адпаведнай часткі Сэрвісу.

 7. Доступ да даных
Для некаторых функцый Праграмнага забеспячэння можа спатрэбіцца доступ мабільнай прылады да Інтэрнэту, і на іх могуць распаўсюджвацца абмежаванні, вызначаныя вашым пастаўшчыком мабільных або інтэрнэт-паслуг. Праграмнае забеспячэнне можа выходзіць у Інтэрнэт праз мабільную сетку, што можа патрабаваць дадатковай аплаты згодна з тарыфным планам. Акрамя таго, на задаволенасць працай некаторых функцый Праграмнага забеспячэння могуць паўплываць прыдатнасць і прадукцыйнасць апаратнага забеспячэння прылады ці доступ да даных.

8. Перадача Праграмнага забеспячэння
Забаронена перадаваць староннім суб’ектам гэта Пагадненне або дадзеныя гэтым дакументам правы ці абавязкі ў дачыненні да Праграмнага забеспячэння, калі гэта не звязана з продажам Нацельнай прылады, якая суправаджаецца Праграмным забеспячэннем. У такім выпадку перадача мусіць уключаць Праграмнае забеспячэнне цалкам (у тым ліку ўсе складовыя часткі, носьбіты і друкаваныя матэрыялы, абнаўленні і гэта Пагадненне); вам забараняецца захоўваць копіі Праграмнага забеспячэння. Перадача не можа быць ускоснай (напрыклад, як у выпадку кансігнацыі). Перад перадачай канцавы карыстальнік, які атрымлівае Праграмнае забеспячэнне, мусіць згадзіцца з усімі ўмовамі Пагаднення.

9. Выкананне патрабаванняў закону
Вы прызнаяце, што на Менеджар або Праграмнае забеспячэнне распаўсюджваюцца экспартныя абмежаванні некаторых краін. Вы згаджаецеся выконваць усе нормы міжнароднага і нацыянальнага заканадаўства, якія датычацца Менеджара або Праграмнага забеспячэння, у тым ліку дзеючыя законы і правілы, якія абмяжоўваюць экспарт.

10. Скасаванне дзеяння Умоў
Гэта Пагадненне дзейнічае да моманту яго скасавання. Калі вы не зможаце выканаць цалкам усе ўмовы Пагаднення, вашы правы па гэтым Пагадненні будуць аўтаматычна скасаваны без папярэджання ад кампаніі Samsung. Пасля скасавання гэтага Пагаднення вы абавязаны перастаць выкарыстоўваць Менеджар або Праграмнае забеспячэнне і знішчыць усе копіі Менеджара або Праграмнага забеспячэння.

11. Адмова ад гарантый
КАЛІ ІНШАЕ НЕ ЗАЯЎЛЕНА АСОБНА Ў ПІСЬМОВАЙ ФОРМЕ Ў ЯЎНА ВЫКАЗАНЫХ ГАРАНТЫЙНЫХ УМОВАХ, ЯКІЯ СУПРАВАДЖАЮЦЬ НАЦЕЛЬНУЮ ПРЫЛАДУ, ПРАГРАМНАЕ ЗАБЕСПЯЧЭННЕ, ЯКОЕ ПЕРАДАЕЦЦА КАМПАНІЯЙ SAMSUNG (У КАМПЛЕКЦЕ З НАЦЕЛЬНАЙ ПРЫЛАДАЙ, СПАМПАВАНАЕ АБО АТРЫМАНАЕ ІНШЫМ ЧЫНАМ), ДАЕЦЦА «ЯК ЁСЦЬ» І «ПАВОДЛЕ НАЯЎНАСЦІ», БЕЗ АНІЯКІХ ГАРАНТЫЙ ЛЮБОГА РОДУ АД КАМПАНІІ SAMSUNG, ЯЎНЫХ АБО ПАДРАЗУМЯВАНЫХ. КАМПАНІЯ SAMSUNG АДМАЎЛЯЕЦЦА АД УСІХ ГАРАНТЫЙ, ЯЎНЫХ АБО ПАДРАЗУМЯВАНЫХ, АБО ВЫЗНАЧАНЫХ ЗАКОНАМ, У НАЙБОЛЬШАЙ МАГЧЫМАЙ МЕРЫ Ў МЕЖАХ ДЗЕЮЧЫХ ЗАКОНАЎ — У ТЫМ ЛІКУ, АПРОЧ ІНШАГА, АД ПАДРАЗУМЯВАНЫХ ГАРАНТЫЙ ТАВАРНАЙ ПРЫДАТНАСЦІ, ДАСТАТКОВАЙ ЯКАСЦІ, ЯКАСНАГА ВЫКАНАННЯ АБО ПРЫДАТНАСЦІ ДЛЯ ПЭЎНЫХ МЭТ, НАДЗЕЙНАСЦІ АБО ДАСТУПНАСЦІ, ДАКЛАДНАСЦІ, АДСУТНАСЦІ ВІРУСАЎ, СПАКОЙНАГА ВАЛОДАННЯ І ПАРУШЭННЯ ПРАВОЎ СТАРОННІХ БАКОЎ АБО ПАРУШЭННЯ ІНШЫХ ПРАВОЎ. У НЕКАТОРЫХ ЮРЫСДЫКЦЫЯХ НЕ ДАПУСКАЮЦЦА ВЫКЛЮЧЭННІ ЦІ АБМЕЖАВАННІ ПАДРАЗУМЯВАНЫХ ГАРАНТЫЙ, ТАМУ ПАДАДЗЕНЫЯ ВЫШЭЙ ВЫКЛЮЧЭННІ ЦІ АБМЕЖАВАННІ МОГУЦЬ НЕ РАСПАЎСЮДЖВАЦЦА НА ВАС.

12. Праграмы і сэрвісы кампаніі Samsung
На Нацельнай прыладзе могуць быць папярэдне загружаныя або даступныя для спампоўвання пэўныя праграмы і (або) сэрвісы. Для такіх праграм і (або) сэрвісаў можа спатрэбіцца членства ў «Сэрвісах Samsung» («Samsung Account»). Вашы правы і абавязкі ў дачыненні да Samsung Account вызначаюцца ў асобных умовах, а таксама ў палітыцы прыватнасці Samsung Account.

13. Абмежаванне адказнасці
КАМПАНІЯ SAMSUNG НЕ БУДЗЕ НЕСЦІ АДКАЗНАСЦІ ЗА НАНЕСЕНУЮ ШКОДУ ЛЮБОГА РОДУ, ЯКАЯ ВЫНІКАЕ АБО ЗВЯЗАНА З ВЫКАРЫСТАННЕМ АБО НЕМАГЧЫМАСЦЮ ВЫКАРЫСТАННЯ ПРАГРАМНАГА ЗАБЕСПЯЧЭННЯ, ЯГО ЗМЕСЦІВА АБО ФУНКЦЫЯНАЛЬНАСЦІ, У ТЫМ ЛІКУ, АПРОЧ ІНШАГА, ЗА НАНЕСЕНУЮ ШКОДУ, ЯКАЯ ВЫНІКАЕ АБО ЗВЯЗАНА З ПАМЫЛКАМІ, НЕДАХОПАМІ, ПЕРАШКОДАМІ, ДЭФЕКТАМІ, ЗАТРЫМКАМІ Ў РАБОЦЕ АБО ПЕРАДАЧЫ, КАМП’ЮТАРНЫМІ ВІРУСАМІ, ЗБОЯМІ ПАДЛУЧЭННЯ, ВЫДАТКАМІ ЗА СЕТКУ І ЛЮБОЙ ІНШАЙ ПРАМОЙ, УСКОСНАЙ, ФАКТЫЧНАЙ, ПАБОЧНАЙ, КАРНАЙ АБО ВЫНІКОВАЙ ШКОДАЙ, НАВАТ КАЛІ КАМПАНІІ БЫЛО ВЯДОМА ПРА МАГЧЫМАСЦЬ ТАКОЙ ШКОДЫ. У НЕКАТОРЫХ ЮРЫСДЫКЦЫЯХ НЕ ДАПУСКАЮЦЦА ВЫКЛЮЧЭННЕ ЦІ АБМЕЖАВАННЕ ПАБОЧНЫХ ЦІ ВЫНІКОВЫХ ПАШКОДЖАННЯЎ І ЎРОНУ, ТАМУ АДЗНАЧАНЫЯ ВЫШЭЙ ВЫКЛЮЧЭННІ ЦІ АБМЕЖАВАННІ МОГУЦЬ НЕ ДАТЫЧЫЦЦА ВАС.НЯГЛЕДЗЯЧЫ НА ВЫШЭЙАДЗНАЧАНАЕ, АГУЛЬНЫ АБ’ЁМ АДКАЗНАСЦІ КАМПАНІІ SAMSUNG ПЕРАД ВАМІ ЗА ЎСЕ СТРАТЫ, ПАШКОДЖАННІ І ПАДСТАВЫ ДЛЯ ЎЗБУДЖЭННЯ ІСКУ, У ТЫМ ЛІКУ ЗВЯЗАНЫЯ З ВЫКАНАННЕМ КАНТРАКТА, ПРАВАПАРУШЭННЕМ АБО ІНШЫЯ, ШТО ЎЗНІКАЮЦЬ У СУВЯЗІ З ВЫКАРЫСТАННЕМ ВАМІ ПРАГРАМНАГА ЗАБЕСПЯЧЭННЯ ЦІ ІНШЫМ ПАЛАЖЭННЕМ ГЭТАГА ПАГАДНЕННЯ, НЕ МОЖА ПЕРАВЫШАЦЬ СУМУ, ЯКУЮ ПАКУПНІК ЗАПЛАЦІЎ КАМПАНІІ SAMSUNG НЕПАСРЭДНА ЗА ГЭТУ ПРАГРАМУ. ВЫШЭЙАДЗНАЧАНЫЯ АБМЕЖАВАННІ, ВЫКЛЮЧЭННІ І АДМОВЫ АД АДКАЗНАСЦІ (У ТЫМ ЛІКУ РАЗДЗЕЛЫ 11 І 12) ПАВІННЫ ПРЫМЯНЯЦЦА Ў МАКСІМАЛЬНА ДАПУШЧАЛЬНАЙ ДЗЕЮЧЫМ ЗАКАНАДАЎСТВАМ СТУПЕНІ, НАВАТ КАЛІ ТОЙ ЦІ ІНШЫ СРОДАК УРЭГУЛЯВАННЯ ПРЭТЭНЗІЙ НЕ ВЫКОНВАЕ СВАЁЙ АСНОЎНАЙ МЭТЫ.

14. Дзеючае заканадаўства
Гэта Пагадненне рэгулюецца заканадаўствам юрысдыкцыі месца вашага пражывання незалежна ад палажэнняў калізійнага права. Гэта Пагадненне не рэгулюецца Канвенцыяй Арганізацыі Аб’яднаных Нацый аб дагаворах міжнароднай куплі-продажу тавараў (UN Convention on Contracts for the International Sale of Goods), прымяненне якой яўна выключаецца.

15. Вырашэнне спрэчак
Калі спрэчка, супярэчнасць або нязгода, так або інакш выкліканыя праз гэта Пагадненне або выкарыстанне Праграмнага забеспячэння, не могуць быць вырашаны мірным шляхам, на іх распаўсюджваецца невыключная юрысдыкцыя судоў месца вашага пражывання. Нягледзячы на вышэйадзначанае, кампанія Samsung можа запатрабаваць забеспячэння кампенсацыі (або сродку судовай абароны эквівалентнага тыпу) у любой юрысдыкцыі.

16. Паўната пагаднення
Гэта Пагадненне з’яўляецца поўным пагадненнем паміж вамі і кампаніяй Samsung, якое датычыцца Праграмнага забеспячэння і скасоўвае ўсе папярэднія і цяперашнія вусныя або пісьмовыя паведамленні, прапановы і заявы, што датычацца Праграмнага забеспячэння або любога іншага прадмета, на які распаўсюджваецца гэта Пагадненне. Калі якое-небудзь палажэнне гэтага Пагаднення будзе прызнана несапраўдным, непрымяняльным або незаконным, астатнія палажэнні застаюцца ў поўнай юрыдычнай сіле.

