Contrato de licenza para o usuario final

Le con atención este Contrato de licenza para o usuario final (“Contrato”) antes de usar dispositivos portátiles fabricados por Samsung ou da marca Samsung, como Galaxy Watch, Galaxy Fit e Galaxy Buds (colectivamente, “Dispositivo portátil”) e aplicacións administradoras de dispositivos portátiles de Samsung (colectivamente, “Xestor”), xa que contén información importante.
Este é un Contrato legal entre ti (unha persoa ou unha entidade) e Samsung Electronics Co., Ltd. (“Samsung”) polo software, propiedade de Samsung e das súas empresas afiliadas, así como dos provedores e emisores de licenzas de terceiros, que acompaña este Contrato e que inclúe o software, os soportes asociados a este, os materiais impresos e a documentación “en liña” ou electrónica relacionada co teu uso do Dispositivo portátil e/ou o Xestor (colectivamente, o “Software”).
O Xestor é un programa de software que permite conectar o teu dispositivo móbil (o “Dispositivo”) co Dispositivo portátil para administrar, controlar ou actualizar o software do Dispositivo portátil desde o dispositivo móbil. O Dispositivo portátil require o uso de software precargado co seu funcionamento normal.  Ao usar o Dispositivo portátil, o Xestor ou o software precargado, aceptas os termos deste Contrato.  Se non aceptas estes termos, non uses o Dispositivo portátil, o Xestor nin o software precargado.

1. Servizo e avisos
O Dispositivo portátil en si ou conectado co teu Dispositivo ofrece varias experiencias. Se utilizas o Dispositivo portátil sen conectalo co teléfono, é posible que existan algunhas limitacións funcionais.
Debido a que as funcións do Dispositivo portátil e do Dispositivo se fornecen para o propietario, ten coidado cos accesos non autorizados. Cando o Dispositivo portátil estea conectado ao Dispositivo, cada un destes poderá transferir datos do usuario entre si. Ten coidado co xeito de conectarte a/desconectarte do dispositivo e desconecta o Dispositivo portátil do Dispositivo se non precisas seguir dispoñendo de conexión (é posible que algúns dispositivos portátiles como Galaxy Buds se conecten automaticamente ao Dispositivo).

É posible que os servizos e/ou funcións fornecidos polo Dispositivo portátil varíen ou estean limitados en función do teu país, do modelo do dispositivo ou do operador de rede.
O Dispositivo portátil e o Xestor poden conter ou ser compatibles con determinado Software de benestar xeral e de xestión da forma física (“Software de forma física”). O Dispositivo portátil e o Software de forma física só están destinados a un uso recreativo, non para diagnosticar enfermidades ou doenzas. Tampouco se deseñaron para curar, mitigar, tratar ou previr enfermidades nin para outros fins médicos. Algúns datos derivados do Software de forma física só teñen fins informativos e este non debe considerarse un consello médico nin substituír a relación entre ti e o teu doutor e demais persoal sanitario. Fai caso dos consellos médicos profesionais e non demores en solicitalos debido a informacións obtidas do Software de forma física.
Samsung non é responsable das lesións, danos, perdas e/ou custos sufridos polos usuarios que estean asociados cos servizos e/ou información, incluídas recomendacións, formacións, consellos e/ou directrices, nin da precisión de calquera información fornecida, adquirida ou á que se accedeu a través do Software de forma física. Samsung non é responsable da precisión da información contida en calquera artigo ou material que apareza en sitios web ou materiais de referencia de terceiros, nin de que sexa seguro utilizalos. As referencias á información contida en sitios web externos de terceiros ou en materiais de referencia non se deberían considerar como unha demostración da precisión desa información nin como unha aprobación dos contidos dese sitio ou referencia en xeral. Recoñeces e aceptas que é posible que calquera información que obteñas do uso do Dispositivo portátil, do Software de forma física ou de calquera aplicación cargada previamente non sexa axeitada, precisa, completa ou fiable.

2. Concesión de licenza
De acordo cos termos e condicións deste Contrato, outórgaseche unha licenza revogable, limitada e non exclusiva para instalar, utilizar, acceder a, amosar e executar o Xestor no teu Dispositivo. Podes conectar varios dispositivos portátiles a un dispositivo a través do Xestor, pero non podes facer que o dispositivo portátil estea dispoñible ao mesmo tempo. Do mesmo xeito, non podes conectar un dispositivo portátil a varios dispositivos, incluído, pero sen limitarse a este, un PC.
É posible que algúns dos elementos do Software poidan estar suxeitos a licenzas de código aberto.  Neste caso, as disposicións das licenzas de código aberto poden prevalecer sobre outras condicións deste Contrato.

3. Reserva de dereitos e propiedade
Samsung reserva todos os dereitos que non se che concedan explicitamente neste Contrato. O Software está protexido por dereitos de autor e outras leis e tratados de propiedade intelectual. Samsung posúe o título, os dereitos de autor e outros dereitos de propiedade intelectual do Software. O Software non se vende, senón que se fornece unha licenza para utilizalo.

4. Restricións
Non podes aplicar enxeñería inversa, descompilar, desensamblar nin intentar descubrir o código fonte ou os algoritmos do Software de ningún outro xeito. Tampouco podes modificar ou desactivar ningunha das funcións do Software nin crear ou desenvolver traballos derivados deste. Non podes alugar, arrendar, emprestar, sublicenzar nin fornecer servizos de aloxamento comercial co Software.

5. Actualizacións, cambio ou suspensión do Servizo
Samsung pode, en calquera momento, fornecer ou facilitar actualizacións ou melloras do Servizo (“Actualizacións”), incluídas, pero sen limitarse a estas, correccións de erros, melloras de servizos, novas funcións, eliminación de funcións existentes ou modificación do Servizo. As Actualizacións rexeranse por este Contrato a menos que se fornezan termos e condicións independentes coas Actualizacións. De ser así, os termos e condicións independentes rexerán as Actualizacións. Pode que as Actualizacións do software de seguridade, correccións de erros críticos ou outras Actualizacións se descarguen e se instalen automaticamente dada a importancia de recibir esas Actualizacións dun xeito oportuno para axudar a protexerte a ti e a outros usuarios. Samsung reserva de xeito expreso o dereito a cambiar, suspender, eliminar, limitar o uso ou desactivar o acceso ao Servizo ou a calquera parte deste.
É posible que Samsung che forneza actualizacións de Software para o Dispositivo portátil. Polo xeral, podes actualizar o Software do Dispositivo portátil mediante o Xestor, non obstante, nalgúns casos como con Galaxy Buds, podes actualizalo mediante Software do PC.
Para utilizar a versión fornecida mediante a Actualización, primeiro debes ter a licenza do software para o que está destinada a Actualización. A versión actualizada pode engadir novas funcións e, nalgúns casos limitados, pode eliminar funcións existentes. Aínda que a Actualización adoita estar dispoñible para todos, nalgúns casos excepcionais, as Actualizacións só as ofrecerán os operadores de rede, e esas Actualizacións rexeranse pola relación contractual que teñas co teu operador de rede. Pode que as Actualizacións do software de seguridade, correccións de erros críticos ou outras Actualizacións importantes se descarguen e se instalen automaticamente dada a importancia de recibir esas Actualizacións con puntualidade.

6. Servizos e contidos de terceiros
É posible que tamén estean dispoñibles servizos de terceiros. Samsung rexeita ofrecer ningunha garantía sobre o Software de forma física e os contidos, a precisión, a integridade, a efectividade e o cumprimento das leis ou normativas aplicables de servizos de terceiros.O uso de servizos e contidos de terceiros pode estar rexido por termos de uso, contratos de licenza, políticas de privacidade ou outros acordos do provedor. É posible que algunhas partes do Servizo estean suxeitas a licenzas de código aberto, cuxos termos poden ter preferencia sobre os termos deste Contrato no relacionado con esas partes do Servizo.

 7. Acceso a datos
É posible que algunhas funcións do Software requiran que o dispositivo móbil dispoña de acceso a Internet e que teñan restricións impostas polo teu fornecedor de rede ou Internet. É posible que o Software acceda a Internet a través da túa rede móbil, o que pode carrexar custos adicionais en función do teu plan de pagamentos. Ademais, o uso dalgunhas funcións do Software pode verse afectado pola idoneidade e o rendemento do hardware do teu dispositivo ou polo acceso a datos.

8. Transferencia do software
Non transferirás este Contrato nin os dereitos ou obrigas de utilización do Software outorgados polo presente a ningún terceiro, agás no caso de venda do Dispositivo portátil que acompaña o Software. Nese caso, a devandita transferencia deberá incluír a totalidade do Software (incluídos todos os compoñentes, os soportes e materiais impresos, actualizacións e este Contrato) e non poderás conservar ningunha copia do Software. A transferencia non poderá ser unha transferencia indirecta, como unha consignación. Antes desta transferencia, o usuario final que vai recibir o Software debe aceptar todos os termos do Contrato.

9. Cumprimento da lei
Recoñeces que o Xestor ou o Software está suxeito a restricións de exportación a diversos países. Aceptas cumprir toda a lexislación nacional e internacional vixente que afecte ao Xestor ou ao Software, incluídas todas as leis e normativas relativas á restrición das exportacións aplicables.

10. Finalización
Este Contrato estará en vigor ata a súa rescisión. Todos os dereitos que adquiriches en virtude deste Contrato finalizarán automaticamente sen aviso previo de Samsung se incumpres calquera dos termos e condicións deste Contrato. Unha vez rematado este Contrato, deberás deixar de usar o Xestor ou o Software e destruír todas as súas copias destes.

11. Descargo de responsabilidade de garantía
A NON SER QUE SE INDIQUE EXPLICITAMENTE O CONTRARIO NUNHA GARANTÍA LIMITADA POR ESCRITO QUE ACOMPAÑE O DISPOSITIVO PORTÁTIL, SAMSUNG FORNECE O SOFTWARE (TANTO O SUBMINISTRADO CO DISPOSITIVO PORTÁTIL COMO O DESCARGADO OU OBTIDO POR OUTROS MEDIOS) “TAL CAL” E “EN FUNCIÓN DA SÚA DISPOÑIBILIDADE”, SEN GARANTÍAS DE NINGÚN TIPO POR PARTE DE SAMSUNG, NIN EXPRESAS NIN IMPLÍCITAS. NA MÁXIMA MEDIDA EN QUE A LEXISLACIÓN APLICABLE O PERMITA, SAMSUNG REXEITA TODAS AS GARANTÍAS EXPRESAS, IMPLÍCITAS OU LEGAIS, INCLUÍNDO, SEN LIMITACIÓN, AS GARANTÍAS IMPLÍCITAS DE COMERCIABILIDADE, ELABORACIÓN E CALIDADE SATISFACTORIA, A IDONEIDADE PARA UN DETERMINADO FIN, A FIABILIDADE OU DISPOÑIBILIDADE, A EXACTITUDE, A AUSENCIA DE VIRUS, O GOCE SEN INTERRUPCIÓNS, A NON INFRACCIÓN DOS DEREITOS DE TERCEIROS OU OUTRAS INFRACCIÓNS DE DEREITOS. ALGUNHAS XURISDICIÓNS NON PERMITEN A EXCLUSIÓN NIN A LIMITACIÓN DAS GARANTÍAS IMPLÍCITAS, POLO QUE É POSIBLE QUE AS EXCLUSIÓNS OU AS LIMITACIÓNS ANTERIORES NON SEXAN APLICABLES NO TEU CASO.

12. Aplicacións e servizos de Samsung
É posible que algunhas aplicacións e/ou servizos veñan cargados previamente ou se poidan descargar no teu Dispositivo portátil. É posible que estas aplicacións e/ou servizos requiran estar subscrito ao Servizo de Samsung (“Samsung Account”). As túas obrigas e dereitos conforme á Samsung Account establécense en termos e condicións independentes, así como na política de privacidade da Samsung Account.

13. Limitación da responsabilidade
SAMSUNG NON SERÁ RESPONSABLE DE DANOS DE NINGÚN TIPO QUE XURDAN DE OU ESTEAN RELACIONADOS CO USO OU INCAPACIDADE DE USAR O SOFTWARE, O SEU CONTIDO OU FUNCIONALIDADE, INCLUÍDO PERO SEN LIMITARSE AOS DANOS OCASIONADOS POR OU RELACIONADOS COS ERROS, OMISIÓNS, INTERRUPCIÓNS, DEFECTOS, RETARDOS NO FUNCIONAMENTO OU NAS TRANSMISIÓNS, VIRUS INFORMÁTICOS, IMPOSIBILIDADE DE CONEXIÓN, TARIFAS DE REDE E TODOS OS DEMAIS DANOS DIRECTOS, INDIRECTOS, ESPECIAIS, ACCIDENTAIS, EXEMPLARES OU DERIVADOS AÍNDA EN CASO DE QUE SAMSUNG ADVERTISE DA POSIBILIDADE DE QUE SE PRODUCISEN OS DEVANDITOS DANOS. ALGUNHAS XURISDICIÓNS NON PERMITEN A EXCLUSIÓN OU LIMITACIÓN DOS DANOS ACCIDENTAIS OU DERIVADOS, POLO QUE É POSIBLE QUE AS EXCLUSIÓNS OU LIMITACIÓNS ANTERIORES NON SEXAN APLICABLES NO TEU CASO.SEN PREXUÍZO DO ANTERIOR, A RESPONSABILIDADE TOTAL DE SAMSUNG ANTE O USUARIO POR CALQUERA PERDA, DANO, DEMANDA, INCLUÍDAS PERO SEN LIMITARSE ÁS CONTRACTUAIS, EXTRACONTRACTUAIS OU DE CALQUERA OUTRO TIPO, QUE SE DERIVEN DO TEU USO DO SOFTWARE OU DE CALQUERA OUTRA DISPOSICIÓN DESTE CONTRATO, NON SUPERARÁ O IMPORTE PAGADO ESPECIFICAMENTE POR ESTE SOFTWARE. AS LIMITACIÓNS, EXCLUSIÓNS E DESCARGOS DE RESPONSABILIDADE ANTERIORES (INCLUÍDAS AS SECCIÓNS 11 E 12) APLICARANSE NA MÁXIMA MEDIDA PERMITIDA POLA LEXISLACIÓN APLICABLE, AÍNDA QUE UNHA SOLUCIÓN LEGAL NON CUMPRA CO SEU OBXECTIVO ESENCIAL.

14. Lexislación aplicable
Este Contrato está rexido polas leis da xurisdición na que resides, independentemente das súas disposicións sobre conflitos de leis. Este Contrato non estará rexido pola Convención das Nacións Unidas sobre os contratos de compravenda internacional de mercadorías, cuxa aplicación queda expresamente excluída.

15. Resolución de desacordos
Calquera desacordo, contencioso ou controversia derivado deste Contrato ou do uso que fagas do Software que non puidera resolverse de forma amigable estará suxeito á xurisdición non exclusiva dos tribunais da xurisdición onde residas. Independentemente do anterior, Samsung poderá solicitar medidas cautelares (ou un tipo equivalente de medida legal urxente) en calquera xurisdición.

16. Contrato completo
Este Contrato constitúe o acordo total entre ti e Samsung no tocante ao Software e substitúe a todas as comunicacións orais ou escritas anteriores ou contemporáneas, proposicións e garantías relacionadas co Software ou calquera outro asunto tratado por este Contrato. Se algunha disposición deste Contrato resulta nula, non válida, inaplicable ou ilegal, o resto de disposicións continuarán en vigor.

