ข้อตกลงการอนุญาตให้ใช้สิทธิ์สำหรับผู้ใช้

โปรดอ่านข้อตกลงการอนุญาตให้ใช้สิทธิ์สำหรับผู้ใช้ (“ข้อตกลง”) ฉบับนี้อย่างละเอียดก่อนที่จะใช้อุปกรณ์สวมใส่ที่ผลิตโดยหรือมียี่ห้อ Samsung เช่น ซีรี่ส์ Galaxy Watch Galaxy Fit และ Galaxy Buds (เรียกรวมกันว่า “อุปกรณ์สวมใส่”) และแอปพลิเคชัน Manager ในอุปกรณ์สวมใส่ของ Samsung (เรียกรวมกันว่า “Manager”) เนื่องจากมีข้อมูลสำคัญอยู่ในนั้น
ข้อตกลงฉบับนี้คือข้อตกลงทางกฎหมายระหว่างคุณ (ไม่ว่าจะเป็นบุคคลหรือนิติบุคคล) กับ Samsung Electronics Co., Ltd. (“Samsung”) สำหรับซอฟต์แวร์ที่เป็นเจ้าของโดย Samsung รวมทั้งบริษัทในเครือ และซัพพลายเออร์ที่เป็นบุคคลภายนอกและผู้อนุญาตให้ใช้สิทธิของ Samsung ซึ่งมาพร้อมกับข้อตกลงนี้ โดยจะรวมไปถึงซอฟต์แวร์และสื่อที่เกี่ยวข้อง เอกสารที่พิมพ์ออกมา หรือเอกสารทาง “ออนไลน์” หรืออิเล็กทรอนิกส์ซึ่งเกี่ยวข้องกับการที่คุณใช้อุปกรณ์สวมใส่และ/หรือ Manager (เรียกรวมกันว่า “ซอฟต์แวร์”)
Manager เป็นโปรแกรมซอฟต์แวร์สำหรับเชื่อมต่ออุปกรณ์มือถือของคุณ (“อุปกรณ์”) เข้ากับอุปกรณ์สวมใส่ และให้คุณจัดการ ควบคุม หรืออัปเดตซอฟต์แวร์ของอุปกรณ์สวมใส่ผ่านทางอุปกรณ์ อุปกรณ์สวมใส่จำเป็นต้องใช้ซอฟต์แวร์ที่โหลดมาก่อนหน้านี้สำหรับการทำงานตามปกติ  โดยการใช้อุปกรณ์สวมใส่, Manager หรือซอฟต์แวร์ที่โหลดมาก่อนหน้านี้ เท่ากับว่าคุณยอมรับข้อกำหนดของข้อตกลงนี้  หากคุณไม่ยอมรับข้อกำหนดเหล่านี้ โปรดอย่าใช้อุปกรณ์สวมใส่, Manager หรือซอฟต์แวร์ที่โหลดมาก่อนหน้านี้

1. บริการและการบอกกล่าว
การใช้งานอุปกรณ์สวมใส่แต่เพียงอย่างเดียวหรือการใช้พร้อมกับการเชื่อมต่อกับอุปกรณ์ของคุณจะให้ประสบการณ์ที่แตกต่างกัน หากคุณใช้อุปกรณ์สวมใส่โดยไม่มีการเชื่อมต่อโทรศัพท์ อาจทำให้มีข้อจำกัดในการใช้งานบางส่วน
เนื่องจากฟังก์ชันต่างๆ ในอุปกรณ์สวมใส่และอุปกรณ์จะจัดไว้ให้สำหรับเจ้าของ ดังนั้น โปรดระมัดระวังเกี่ยวกับการเข้าใช้ที่ไม่ได้รับอนุญาต เมื่ออุปกรณ์สวมใส่เชื่อมต่อกับอุปกรณ์ แต่ละอุปกรณ์ดังกล่าวสามารถถ่ายโอนข้อมูลผู้ใช้ให้แก่กันได้ โปรดระมัดระวังวิธีการเชื่อมต่อ/ยกเลิกการเชื่อมต่อจากอุปกรณ์ และโปรดยกเลิกการเชื่อมต่ออุปกรณ์สวมใส่ของคุณจากอุปกรณ์ เมื่อคุณไม่ต้องการเชื่อมต่ออีกต่อไป (อุปกรณ์สวมใส่บางเครื่อง เช่น Galaxy Buds อาจเชื่อมต่อกับอุปกรณ์ของคุณโดยอัตโนมัติ)

บริการและ/หรือคุณลักษณะที่อุปกรณ์สวมใส่ให้ไว้อาจแตกต่างกันไปหรือถูกจำกัด โดยขึ้นอยู่กับประเทศ รุ่นอุปกรณ์ หรือผู้ให้บริการเครือข่ายของคุณ
อุปกรณ์สวมใส่และ Manager อาจประกอบด้วยหรืออาจใช้งานได้กับซอฟต์แวร์บางอย่างเพื่อการจัดการความแข็งแรงและสุขภาพที่ดีของร่างกาย (“ซอฟต์แวร์ Fit”) อุปกรณ์สวมใส่และซอฟต์แวร์ Fit มีวัตถุประสงค์เพื่อใช้ในการสันทนาการเท่านั้น และไม่ได้มีวัตถุประสงค์เพื่อใช้วินิจฉัยโรคหรืออาการอื่นๆ หรือเพื่อการรักษา บรรเทา ดูแล หรือป้องกันโรคหรือเพื่อวัตถุประสงค์ทางการแพทย์อื่นๆ ข้อมูลบางอย่างที่ได้จากซอฟต์แวร์ Fit มีวัตถุประสงค์เพื่อเป็นการให้ข้อมูลเท่านั้น และไม่ได้มีวัตถุประสงค์ให้เป็นคำแนะนำของแพทย์หรือใช้แทนที่ความสัมพันธ์ระหว่างคุณกับแพทย์ของคุณหรือผู้ให้บริการสาธารณสุขอื่นๆ โปรดอย่าละเลยคำแนะนำของแพทย์ผู้เชี่ยวชาญ หรือขอคำแนะนำล่าช้า เนื่องจากสิ่งที่คุณได้เรียนรู้จากซอฟต์แวร์ Fit
Samsung ไม่รับผิดในการบาดเจ็บ ความเสียหาย ความสูญเสีย และ/หรือค่าใช้จ่ายใดๆ ที่ผู้ใช้ได้รับ ซึ่งเกี่ยวข้องกับบริการและ/หรือข้อมูลรวมถึงคำแนะนำ การสอน เคล็ดลับ และ/หรือแนวทาง หรือในความถูกต้องของข้อมูลที่จัดให้หรือได้รับมาโดยหรือเข้าถึงผ่านทางซอฟต์แวร์ Fit Samsung จะไม่รับผิดชอบในเรื่องความถูกต้องของข้อมูลที่อยู่ในบทความหรือเอกสารที่ปรากฏอยู่บนเว็บไซต์ของบุคคลภายนอกหรือเอกสารอ้างอิง หรือในเรื่องความปลอดภัยจากการใช้ข้อมูลดังกล่าว การอ้างอิงข้อมูลที่อยู่บนเว็บไซต์ของบุคคลภายนอกหรือเอกสารอ้างอิงไม่ควรถือเป็นการรับรองความถูกต้องของข้อมูลนั้น และไม่ควรถือเป็นการรับรองเนื้อหาของเว็บไซต์นั้นหรือการอ้างอิงเป็นการทั่วไป คุณรับทราบและยอมรับว่าข้อมูลใดๆ ที่คุณได้มาจากการใช้อุปกรณ์สวมใส่หรือซอฟต์แวร์ Fit หรือแอปพลิเคชันใดๆ ที่โหลดมาไว้ภายในก่อนหน้านี้อาจไม่เหมาะสม ถูกต้อง สมบูรณ์ หรือน่าเชื่อถือ

2. การให้การอนุญาตให้ใช้สิทธิ
โดยอยู่ภายใต้ข้อกำหนดและเงื่อนไขของข้อตกลงนี้ คุณจะได้รับการอนุญาตให้ใช้สิทธิที่จำกัด ไม่ใช่สิทธิแต่เพียงผู้เดียว และสามารถเพิกถอนได้เพื่อติดตั้ง ใช้ เข้าถึง แสดง และใช้งาน Manager บนอุปกรณ์ของคุณ คุณสามารถเชื่อมต่ออุปกรณ์สวมใส่หลายเครื่องกับอุปกรณ์ผ่าน Manager ได้ แต่คุณไม่สามารถทำให้อุปกรณ์สวมใส่ใช้งานพร้อมกันได้ นอกจากนี้ คุณไม่สามารถเชื่อมต่ออุปกรณ์สวมใส่กับอุปกรณ์หลายเครื่อง รวมถึงแต่ไม่จำกัดเพียง PC
รายการบางอย่างของซอฟต์แวร์อาจอยู่ภายใต้การอนุญาตให้ใช้สิทธิโอเพนซอร์ส  ข้อกำหนดของการอนุญาตให้ใช้สิทธิโอเพนซอร์สอาจมีผลเหนือกว่าข้อกำหนดบางข้อของข้อตกลงนี้

3. การสงวนสิทธิและความเป็นเจ้าของ
Samsung ขอสงวนสิทธิทั้งหมดที่ไม่ได้ให้ไว้กับคุณโดยชัดแจ้งในข้อตกลงนี้ ซอฟต์แวร์จะได้รับการคุ้มครองตามกฎหมายและสนธิสัญญาว่าด้วยลิขสิทธิ์และทรัพย์สินทางปัญญาอื่นๆ Samsung เป็นเจ้าของกรรมสิทธิ์ ลิขสิทธิ์ และสิทธิในทรัพย์สินทางปัญญาอื่นๆ ในซอฟต์แวร์นี้ ซอฟต์แวร์นี้เป็นการอนุญาตให้ใช้สิทธิ ไม่ใช่การขาย

4. ข้อจำกัด
คุณจะต้องไม่ทำวิศวกรรมย้อนกลับ ดีคอมไพล์ แยกส่วนประกอบ หรือพยายามค้นหารหัสต้นทางหรืออัลกอริทึมของซอฟต์แวร์ หรือดัดแปลง หรือปิดใช้งานคุณลักษณะใดๆ ของซอฟต์แวร์ หรือสร้างงานลิขสิทธิ์สืบเนื่องโดยอาศัยซอฟต์แวร์นี้ คุณจะต้องไม่ให้เช่า ให้เช่าซื้อ ให้ยืม อนุญาตให้ใช้สิทธิช่วง หรือให้บริการโฮสต์ทางการค้ากับซอฟต์แวร์

5. การอัปเดต การเปลี่ยนแปลง หรือการระงับบริการนี้
Samsung อาจจัดหาหรือจัดให้มีการอัปเดตหรือการอัปเกรดสำหรับบริการนี้ (“การอัปเดต”) เมื่อใดก็ได้ ซึ่งรวมถึงแต่ไม่จำกัดเพียงการแก้จุดบกพร่อง การปรับปรุงบริการให้ดีขึ้น คุณลักษณะใหม่ๆ การลบฟังก์ชันที่มีอยู่ หรือการดัดแปลงแก้ไขบริการนี้ การอัปเดตจะอยู่ภายใต้ข้อตกลงนี้ เว้นแต่จะมีข้อกำหนดและเงื่อนไขที่แยกต่างหากซึ่งให้ไว้พร้อมกับการอัปเดตดังกล่าว ในกรณีเช่นนี้ ข้อกำหนดและเงื่อนไขที่แยกต่างหากนั้นจะใช้บังคับกับการอัปเดต ทั้งนี้ อาจมีการดาวน์โหลดและติดตั้งการอัปเดตสำหรับซอฟต์แวร์ความปลอดภัยหรือการแก้ไขจุดบกพร่องที่สำคัญหรือการอัปเดตที่สำคัญอื่นๆ โดยอัตโนมัติ ตามความสำคัญของการรับการอัปเดตดังกล่าวในเวลาที่เหมาะสมเพื่อช่วยคุ้มครองคุณและผู้ใช้รายอื่น Samsung ขอสงวนสิทธิโดยชัดแจ้งที่จะเปลี่ยนแปลง ระงับ ลบ จำกัดการใช้ หรือปิดใช้งานการเข้าถึงบริการนี้ หรือส่วนหนึ่งส่วนใดของบริการนี้
Samsung อาจจัดหาหรือจัดให้มีการอัปเดตซอฟต์แวร์ในอุปกรณ์สวมใส่ให้กับคุณ โดยทั่วไปคุณสามารถอัปเดตซอฟต์แวร์ของอุปกรณ์สวมใส่โดยใช้ Manager แต่อย่างไรก็ตามในบางกรณี เช่น Galaxy Buds คุณสามารถอัปเดตรายการดังกล่าวได้โดยใช้ซอฟต์แวร์ของ PC
ในการใช้เวอร์ชันที่จัดไว้ให้ผ่านการอัปเดตดังกล่าว คุณจะต้องได้รับอนุญาตให้ใช้สิทธิสำหรับซอฟต์แวร์ที่มีสิทธิในการอัปเดตเป็นลำดับแรก เวอร์ชันที่อัปเดตอาจมีการเพิ่มฟังก์ชันใหม่ และในบางกรณีที่จำกัด ก็อาจมีการลบฟังก์ชันที่มีอยู่ แม้ว่าการอัปเดตจะได้จัดไว้ให้โดยทั่วไป แต่ในบางสถานการณ์ที่จำกัด การอัปเดตจะเสนอให้โดยผู้บริการเครือข่ายของคุณเท่านั้น และการอัปเดตดังกล่าวจะอยู่ภายใต้ความสัมพันธ์ทางสัญญาที่คุณมีกับผู้ให้บริการเครือข่ายของคุณ ทั้งนี้ อาจมีการดาวน์โหลดและติดตั้งการอัปเดตสำหรับซอฟต์แวร์ความปลอดภัยหรือการแก้ไขจุดบกพร่องที่สำคัญหรือการอัปเดตที่สำคัญอื่นๆ โดยอัตโนมัติ ตามความสำคัญของการรับการอัปเดตดังกล่าวในเวลาที่เหมาะสม

6. บริการและเนื้อหาของบุคคลภายนอก
บริการของบุคคลภายนอกยังอาจจัดไว้ให้กับคุณด้วย Samsung ปฏิเสธการรับประกันหรือการเป็นตัวแทนใดๆ ในซอฟต์แวร์ Fit และเนื้อหา ความถูกต้อง ความสมบูรณ์ ประสิทธิภาพ การปฏิบัติตามกฎหมายหรือกฎระเบียบที่มีผลบังคับใช้ของบริการของบุคคลที่สามการใช้บริการและเนื้อหาของบุคคลภายนอกอาจอยู่ภายใต้ข้อกำหนดการใช้งาน ข้อตกลงการอนุญาตให้ใช้สิทธิ นโยบายการเป็นส่วนตัว หรือข้อตกลงอื่นๆ ของผู้ให้บริการที่เป็นบุคคลภายนอกนั้นๆ บางส่วนของบริการนี้อาจอยู่ภายใต้การอนุญาตให้ใช้สิทธิโอเพนซอร์ส ซึ่งข้อกำหนดของการอนุญาตให้ใช้สิทธิโอเพนซอร์สดังกล่าวอาจมาก่อนข้อตกลงนี้ในเรื่องที่เกี่ยวข้องกับส่วนดังกล่าวของบริการนี้

 7. การเข้าถึงข้อมูล
คุณลักษณะบางอย่างของซอฟต์แวร์นี้อาจกำหนดให้อุปกรณ์มือถือของคุณต้องเข้าถึงอินเทอร์เน็ต และอาจอยู่ภายใต้ข้อจำกัดที่ผู้ให้บริการเครือข่ายหรืออินเทอร์เน็ตของคุณกำหนดไว้ ซอฟต์แวร์นี้อาจเข้าถึงอินเทอร์เน็ตผ่านเครือข่ายมือถือของคุณได้ ซึ่งอาจมีค่าบริการเพิ่มเติมขึ้นอยู่กับแผนการชำระเงินของคุณ นอกจากนี้ การที่คุณใช้คุณลักษณะบางอย่างของซอฟต์แวร์นี้อาจได้รับผลกระทบจากความเหมาะสมและประสิทธิภาพของฮาร์ดแวร์ของอุปกรณ์หรือการเข้าถึงข้อมูลของคุณ

8. การโอนซอฟต์แวร์
คุณจะต้องไม่นำข้อตกลงนี้หรือสิทธิหรือหน้าที่ในซอฟต์แวร์ซึ่งให้ไว้ในที่นี้ไปโอนให้กับบุคคลภายนอกใดๆ เว้นแต่จะเกี่ยวข้องกับการขายอุปกรณ์สวมใส่ที่มาพร้อมกับซอฟต์แวร์นี้ ในกรณีดังกล่าว การโอนนั้นจะต้องครอบคลุมซอฟต์แวร์ทั้งหมด (รวมถึงส่วนประกอบทั้งหมด สื่อและเนื้อหาที่พิมพ์ออกมา การอัปเกรดใดๆ และข้อตกลงนี้) และคุณจะต้องไม่เก็บสำเนาใดๆ ของซอฟต์แวร์นี้ไว้ การโอนนี้จะต้องไม่เป็นการโอนโดยอ้อม เช่น การฝากขาย ก่อนที่จะมีการโอน ผู้ใช้ที่ได้รับซอฟต์แวร์นี้จะต้องตกลงตามข้อกำหนดทั้งหมดของข้อตกลงนี้

9. การปฏิบัติตามกฎหมาย
คุณยอมรับว่า Manager หรือซอฟต์แวร์นี้จะอยู่ภายใต้ข้อจำกัดการส่งออกของประเทศต่างๆ คุณตกลงที่จะปฏิบัติตามกฎหมายในประเทศและระหว่างประเทศที่เกี่ยวข้องทั้งหมดซึ่งใช้บังคับกับ Manager หรือซอฟต์แวร์นี้ รวมถึงกฎหมายและระเบียบข้อบังคับว่าด้วยการจำกัดการส่งออกที่ใช้บังคับทั้งหมด

10. การบอกเลิก
ข้อตกลงนี้จะมีผลบังคับใช้จนกว่าจะถูกบอกเลิก สิทธิของคุณภายใต้ข้อตกลงนี้จะถูกบอกเลิกโดยอัตโนมัติโดยไม่มีการบอกกล่าวจาก Samsung หากคุณไม่ได้ปฏิบัติตามข้อกำหนดและเงื่อนไขใดๆ ของข้อตกลงนี้ เมื่อมีการบอกเลิกข้อตกลงนี้ คุณจะต้องหยุดใช้ Manager หรือซอฟต์แวร์นี้ทั้งหมดและทำลายสำเนาทั้งหมดของ Manager หรือซอฟต์แวร์นี้

11. การปฏิเสธความรับผิดในการรับประกัน
เว้นแต่จะได้ระบุแยกไว้ต่างหากในการรับประกันที่จำกัดโดยชัดแจ้งเป็นลายลักษณ์อักษรซึ่งมาพร้อมกับอุปกรณ์สวมใส่ของคุณ ซอฟต์แวร์ที่ให้ไว้โดย SAMSUNG (ไม่ว่าจะรวมอยู่กับอุปกรณ์สวมใส่ ได้จากการดาวน์โหลด หรือได้รับมาด้วยวิธีอื่นใด) จะเป็นการให้ไว้ “ตามที่เป็น” และ “ตามที่มีอยู่” โดยไม่มีการรับประกันในลักษณะใดๆ จาก SAMSUNG ไม่ว่าโดยชัดแจ้งหรือโดยนัย ตามขอบเขตสูงสุดเท่าที่เป็นไปได้ของกฎหมายที่ใช้บังคับ SAMSUNG ขอปฏิเสธการรับประกันทั้งหมด ไม่ว่าโดยชัดแจ้ง โดยนัย หรือตามกฎหมาย ซึ่งรวมถึงแต่ไม่จำกัดเพียงการรับประกันโดยนัยเกี่ยวกับความสามารถในเชิงพาณิชย์ คุณภาพที่น่าพอใจหรือความพยายามด้านฝีมือ ความเหมาะสมสำหรับวัตถุประสงค์เฉพาะ ความน่าเชื่อถือหรือความพร้อมให้บริการ ความถูกต้อง การปราศจากไวรัส การใช้โดยสงบ การไม่ละเมิดสิทธิของบุคคลภายนอก หรือการละเมิดสิทธิในกรณีอื่นๆ บางเขตอำนาจศาลจะไม่อนุญาตให้มีข้อยกเว้นหรือข้อจำกัดสำหรับการรับประกันโดยนัย เพราะฉะนั้น ข้อยกเว้นหรือข้อจำกัดข้างต้นก็อาจไม่มีผลบังคับใช้กับคุณ

12. แอปพลิเคชันและบริการของ Samsung
แอปพลิเคชันและ/หรือบริการบางอย่างอาจมีการโหลดมาก่อนหน้านี้บนอุปกรณ์สวมใส่ของคุณหรือสามารถดาวน์โหลดไปยังอุปกรณ์สวมใส่ของคุณได้ แอปพลิเคชันและ/หรือบริการดังกล่าวอาจกำหนดให้ต้องเป็นสมาชิกบริการของ Samsung (“Samsung Account”) หน้าที่และสิทธิของคุณภายใต้ Samsung Account จะระบุไว้ในข้อกำหนดและเงื่อนไขที่แยกต่างหาก รวมทั้งนโยบายการเป็นส่วนตัวสำหรับ Samsung Account

13. ข้อจำกัดความรับผิด
SAMSUNG จะไม่รับผิดจากค่าเสียหายไม่ว่าลักษณะใดที่เกิดขึ้นจากหรือเกี่ยวข้องกับการใช้หรือการไม่สามารถใช้ซอฟต์แวร์นี้ เนื้อหาหรือฟังก์ชันการทำงานของซอฟต์แวร์นี้ ซึ่งรวมถึงแต่ไม่จำกัดเพียงค่าเสียหายที่เกิดขึ้นจากหรือเกี่ยวข้องกับข้อผิดพลาด การละเว้น การหยุดชะงัก ความชำรุดบกพร่อง ความล่าช้าในการทำงานหรือการส่งผ่าน ไวรัสคอมพิวเตอร์ การไม่สามารถเชื่อมต่อได้ ค่าบริการเครือข่าย และค่าเสียหายโดยตรง ค่าเสียหายโดยอ้อม ค่าเสียหายพิเศษ ค่าเสียหายต่อเนื่อง ค่าเสียหายเพื่อให้เป็นเยี่ยงอย่าง หรือค่าเสียหายที่เป็นผลสืบเนื่องอื่นๆ ทั้งหมด แม้ว่า SAMSUNG จะได้รับแจ้งถึงความเป็นไปได้ของค่าเสียหายดังกล่าวแล้วก็ตาม บางเขตอำนาจศาลจะไม่อนุญาตให้มีข้อยกเว้นหรือข้อจำกัดเกี่ยวกับค่าเสียหายต่อเนื่องหรือค่าเสียหายที่เป็นผลสืบเนื่อง เพราะฉะนั้น ข้อยกเว้นหรือข้อจำกัดข้างต้นก็อาจไม่มีผลบังคับใช้กับคุณแม้ว่าจะมีสิ่งที่กล่าวมาก่อนหน้านี้ ความรับผิดทั้งหมดของ SAMSUNG ที่มีต่อคุณจากการสูญเสีย ค่าเสียหาย และมูลฟ้องทั้งหมด ซึ่งรวมถึงแต่ไม่จำกัดเพียงการสูญเสีย ค่าเสียหาย และมูลฟ้องโดยมีที่มาจากสัญญา การละเมิด หรืออื่นๆ ซึ่งเกิดขึ้นจากการใช้ซอฟต์แวร์นี้ของคุณ หรือข้อกำหนดอื่นใดที่เกี่ยวข้องกับข้อตกลงนี้ จะไม่เกินกว่าจำนวนเงินที่ผู้ซื้อได้จ่ายสำหรับซอฟต์แวร์นี้โดยเฉพาะ ข้อจำกัด ข้อยกเว้น และการปฏิเสธความรับผิดที่กล่าวมาก่อนหน้านี้ (รวมถึงข้อ 11 และ 12) จะมีผลบังคับใช้เท่าที่กฎหมายที่ใช้บังคับอนุญาตไว้สูงสุด แม้ว่าการแก้ไขเยียวยาใดๆ จะไม่ได้บรรลุวัตถุประสงค์สำคัญของการแก้ไขเยียวยานั้นก็ตาม

14. กฎหมายที่ใช้บังคับ
ข้อตกลงนี้จะอยู่ภายใต้กฎหมายของเขตอำนาจศาลในสถานที่ที่คุณอาศัยอยู่ โดยไม่คำนึงถึงข้อกำหนดว่าด้วยกฎหมายขัดกัน ข้อตกลงนี้จะไม่อยู่ภายใต้อนุสัญญาขององค์การสหประชาชาติว่าด้วยสัญญาซื้อขายระหว่างประเทศ (UN Convention on Contracts for the International Sale of Goods) การนำอนุสัญญาฉบับนี้มาปรับใช้จะถูกยกเว้นไว้โดยชัดแจ้ง

15. การระงับข้อพิพาท
หากข้อพิพาท ข้อโต้เถียง หรือข้อโต้แย้งที่เกิดขึ้นไม่ว่าในลักษณะใดจากข้อตกลงนี้หรือการใช้ซอฟต์แวร์นี้ของคุณไม่ได้มีการยอมความกันฉันมิตร ข้อพิพาท ข้อโต้เถียง หรือข้อโต้แย้งดังกล่าวก็จะอยู่ภายใต้เขตอำนาจศาลที่ไม่ได้จำกัดแต่เพียงแห่งเดียวของศาลที่มีเขตอำนาจซึ่งคุณอาศัยอยู่ แม้ว่าจะมีสิ่งที่กล่าวมาก่อนหน้านี้ Samsung อาจขอให้มีมาตรการคุ้มครองชั่วคราว (หรือการบรรเทาความเสียหายทางกฎหมายอย่างเร่งด่วนในประเภทที่เทียบเท่ากัน) ในเขตอำนาจศาลใดๆ

16. ข้อตกลงทั้งหมด
ข้อตกลงนี้คือข้อตกลงทั้งหมดระหว่างคุณกับ Samsung ในเรื่องที่เกี่ยวข้องกับซอฟต์แวร์นี้ และจะมีผลแทนที่การติดต่อสื่อสาร ข้อเสนอ และการรับรองด้วยวาจาหรือเป็นลายลักษณ์อักษรไม่ว่าก่อนหน้านี้หรือในขณะเดียวกันทั้งหมดในเรื่องที่เกี่ยวข้องกับซอฟต์แวร์นี้หรือประเด็นอื่นใดที่ครอบคลุมอยู่ภายใต้ข้อตกลงนี้ หากข้อกำหนดใดๆ ของข้อตกลงนี้ถูกตัดสินว่าเป็นโมฆะ ไม่มีผล ไม่สามารถบังคับใช้ได้ หรือผิดกฎหมาย ข้อกำหนดอื่นๆ ก็จะยังคงมีผลและสามารถบังคับใช้ได้อย่างสมบูรณ์ต่อไป

