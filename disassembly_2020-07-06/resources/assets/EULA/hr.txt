Ugovor o licenci za krajnjeg korisnika

Pažljivo pročitajte ovaj Ugovor o licenci za krajnjeg korisnika („Ugovor”) prije upotrebe nosivih uređaja koje je proizvela tvrtka Samsung ili koji su označeni tržišnom markom Samsung kao što su uređaji iz serije Galaxy Watch, Galaxy Fit i Galaxy Buds (zajednički „Nosivi uređaj”) i aplikacija za upravljanje nosivim uređajima tvrtke Samsung (zajednički „Upravitelj”) jer sadržava važne informacije.
Ovaj Ugovor predstavlja pravni sporazum između vas (kao pojedinca ili kao zasebnog subjekta) i tvrtke Samsung Electronics Co., Ltd. („Samsung”) u vezi sa softverom u vlasništvu tvrtke Samsung i njezinih povezanih tvrtki te njezinih dobavljača i davatelja licenci kao trećih strana i koji se isporučuje uz ovaj Ugovor, koji obuhvaća softver i povezane medijske sadržaje, tiskane materijale, „online” ili elektroničku dokumentaciju povezanu s vašom upotrebom Nosivog uređaja i/ili Upravitelja (zajednički „Softver”).
Upravitelj je softverski program za povezivanje mobilnog uređaja („Uređaj”) s Nosivim uređajem koji vam omogućuje upravljanje, kontroliranje ili ažuriranje softvera Nosivog uređaja putem Uređaja. U normalnom načinu rada Nosivi uređaj zahtijeva upotrebu unaprijed učitanog softvera.  Upotrebom Nosivog uređaja, Upravitelja ili odgovarajućeg unaprijed učitanog softvera prihvaćate uvjete ovog Ugovora.  Ako ne prihvaćate te uvjete, nemojte upotrebljavati Nosivi uređaj, aplikaciju Upravitelj ni odgovarajući unaprijed učitani softver.

1. Usluga i obavijesti
Nosivi uređaj sam ili kada je povezan s vašim Uređajem pruža različita iskustva. Ako Nosivi uređaj upotrebljavate bez telefonske veze, možda će postojati neka funkcionalna ograničenja.
Budući da se funkcije Nosivog uređaja i Uređaja pružaju vlasniku, pazite na neovlašteni pristup. Kada se Nosivi uređaj poveže s Uređajem, korisnički podaci mogu se prenositi s jednoga na drugi. Budite upoznati s načinom povezivanja / prekidanja veze s uređajem i prekinite vezu Nosivog uređaja s Uređajem ako vam ona više nije potrebna (neki nosivi uređaji kao što je Galaxy Buds mogu se automatski povezati s vašim Uređajem).

Usluge i/ili značajke Nosivog uređaja mogu se razlikovati ili biti ograničene ovisno o vašoj državi, modelu Uređaja ili mrežnom operateru.
Nosivi uređaj i Upravitelj mogu sadržavati ili biti kompatibilni s određenim Softverom za pomoć u održavanju dobrog općeg zdravstvenog stanja i kondicije („Kondicijski softver”). Nosivi uređaj i Kondicijski softver namijenjeni su samo za rekreaciju i nisu predviđeni za upotrebu pri dijagnosticiranju bolesti ili drugih stanja ni u liječenju, ublažavanju ili prevenciji bolesti, kao ni u kakve druge medicinske svrhe. Određeni podaci dobiveni putem Kondicijskog softvera isključivo su informativne prirode i ne treba ih smatrati medicinskim savjetima niti zamjenjuju konzultacije s liječnikom ili davateljem medicinskih usluga. Nemojte zanemariti profesionalni medicinski savjet niti odgađati traženje takvog savjeta zbog nečega što ste saznali putem Kondicijskog softvera.
Samsung ne odgovara ni za kakve ozljede, štete, gubitke i/ili troškove koje pretrpe korisnici a koji su povezani s uslugama i/ili informacijama, uključujući preporuke, upute za treniranje, savjete i/ili smjernice, ni za točnost bilo kojih podataka koje pruža ili pribavlja Kondicijski softver ili kojima se putem njega pristupa. Samsung ne odgovara za točnost podataka ni u jednom članku ni sadržajima koji se pojavljuju na web-mjestima ili u referentnim materijalima vanjskih trećih strana, ni za sigurnost njihove upotrebe. Reference na informacije koje se nalaze na web-mjestima ili u referentnim materijalima vanjskih trećih strana ne mogu se smatrati potvrdom točnosti tih informacija niti općenito promicanjem sadržaja tih web-mjesta ili referenci. Prihvaćate i slažete se da informacije koje pribavite upotrebom Nosivog uređaja ili Kondicijskog softvera ili bilo koje unaprijed učitane aplikacije možda nisu prikladne, točne, potpune ili pouzdane.

2. Davanje licence
U skladu s uvjetima i odredbama ovog Ugovora dobivate ograničenu, neisključivu i opozivu licencu za instaliranje, upotrebu, pristup, prikaz i izvršavanje Upravitelja na svojem Uređaju. Putem Upravitelja možete povezati više Nosivih uređaja s Uređajem, no istodobno ne smijete staviti na raspolaganje Nosivi uređaj. Osim toga, ne smijete povezati Nosivi uređaj s više Uređaja, uključujući, između ostaloga, računalo.
Određene stavke Softvera možda su podložne odredbama licenci otvorenog koda.  Odredbe licenci otvorenog koda možda poništavaju neke uvjete ovog Ugovora.

3. Pridržavanje prava i vlasništvo
Samsung zadržava sva prava koja vam nisu izričito dodijeljena ovim Ugovorom. Softver je zaštićen autorskim pravima te drugim zakonima i međunarodnim ugovorima za zaštitu prava intelektualnog vlasništva. Samsung ima pravo vlasništva, autorska prava i druga prava intelektualnog vlasništva povezana sa Softverom. Softver se licencira, a ne prodaje.

4. Ograničenja
Ne smijete vršiti obrnuti inženjering, dekompilirati, rastaviti ili na drugi način pokušati otkriti izvorni kôd ili algoritme Softvera, niti izmijeniti ili onemogućiti bilo koju značajku Softvera niti stvoriti izvedene radove na temelju Softvera. Ne smijete davati u najam, posuđivati niti podlicencirati Softver, niti s pomoću njega pružati komercijalne usluge hostinga.

5. Ažuriranja, promjena ili obustava Usluge
Samsung vam može u bilo kojem trenutku pružiti ili učiniti dostupnim ažuriranja ili nadogradnje Usluge („Ažuriranja”), uključujući, bez ograničenja, ispravke programskih pogrešaka, poboljšanja usluge, nove značajke, brisanje postojećih funkcija ili izmjenu Usluge. Ažuriranja su regulirana ovim Ugovorom ako s takvim Ažuriranjima nisu uključeni zasebni uvjeti i odredbe, a u tom slučaju Ažuriranja reguliraju ti zasebni uvjeti i odredbe. Ažuriranja za sigurnosni softver ili ključni ispravci programskih pogrešaka ili pak druga važna Ažuriranja mogu se automatski preuzeti i instalirati s obzirom na važnost pravodobnog primanja takvih Ažuriranja, a radi zaštite vas i drugih korisnika. Samsung izričito zadržava pravo da promijeni obustavi, ukloni, ograniči upotrebu Usluge ili bilo kojeg njezinog dijela ili onemogući pristup Usluzi ili bilo kojem njezinom dijelu.
Samsung vam može pružiti ili učiniti dostupnim ažuriranja Softvera za Nosivi uređaj. Općenito Softver Nosivog uređaja možete ažurirati s pomoću aplikacije Upravitelj, no u nekim slučajevima kao što je Galaxy Buds možete ga ažurirati s pomoću Softvera računala.
Da biste upotrebljavali verziju koja se pruža takvim Ažuriranjem, morate imati licencu za softver koji ispunjava uvjete za Ažuriranje. Ažurirana verzija može dodati nove funkcije i, u nekim ograničenim slučajevima, može izbrisati postojeće funkcije. Ažuriranja će biti općedostupna, no u nekim će ograničenim slučajevima Ažuriranja nuditi samo mrežni operateri i na takva Ažuriranja primjenjivat će se vaš ugovorni odnos s mrežnim operaterom. Ažuriranja za sigurnosni softver ili ključni ispravci programskih pogrešaka ili pak druga važna Ažuriranja mogu se automatski preuzeti i instalirati s obzirom na važnost pravodobnog primanja takvih Ažuriranja.

6. Usluge i sadržaj trećih strana
Možda su vam dostupne i usluge treće strane. Tvrtka Samsung odbacuje bilo kakva jamstva ili izjave u odnosu na Kondicijski softver i sadržaj usluga bilo koje treće strane, njihovu preciznost, potpunost, učinkovitost te usklađenost s primjenjivim zakonima ili propisima.Upotreba usluga i sadržaja trećih strana može biti regulirana uvjetima korištenja, ugovorom o licenci, postavkama privatnosti ili drugim takvim sporazumom odgovarajućeg davatelja kao treće strane. Određeni dijelovi Usluge mogu biti podložni licencama otvorenog koda, a odredbe tih licenci otvorenog koda mogu imati prvenstvo nad odredbama ovog Ugovora u pogledu tog dijela Usluge.

 7. Podatkovni pristup
Za neke značajke Softvera vaš će mobilni uređaj morati imati pristup internetu i možda će biti podložan ograničenjima koja je odredio vaš mrežni operater ili davatelj internetskih usluga. Softver može pristupati internetu putem vaše mobilne mreže, što može rezultirati dodatnim troškovima ovisno o vašoj tarifi. Osim toga, na vašu mogućnost upotrebe nekih značajki Softvera mogu utjecati prikladnost i radna svojstva hardvera vašeg uređaja ili podatkovni pristup.

8. Prijenos Softvera
Ne smijete prenijeti ovaj Ugovor, kao ni prava ili obveze povezane sa Softverom koje ste dobili ovim Ugovorom ni jednoj trećoj strani, osim ako prijenos nije povezan s prodajom Nosivog uređaja uz koji se isporučuje Softver. U tom slučaju prijenos mora uključivati sav Softver tvrtke Samsung (uključujući sve sastavne dijelove, multimedijske i tiskane materijale, sve nadogradnje i ovaj Ugovor) i ne smijete zadržati ni jednu kopiju Softvera. Prijenos ne smije biti neizravan, kao što je primjerice pošiljka. Krajnji korisnik koji će primiti Softver prije prijenosa mora pristati na sve uvjete Ugovora.

9. Usklađenost sa zakonima
Prihvaćate da Upravitelj ili Softver podliježe ograničenjima izvoza u različitim državama. Slažete se da ćete se pridržavati svih važećih međunarodnih i nacionalnih zakona primjenjivih na aplikaciju Upravitelj ili Softver, uključujući sve važeće zakone i propise o ograničenju izvoza.

10. Raskid
Ovaj Ugovor vrijedi do njegova raskida. Ako se ne budete pridržavali uvjeta i odredbi ovog Ugovora, prava koja su vam dodijeljena ovim Ugovorom automatski se ukidaju bez obavijesti od tvrtke Samsung. Nakon raskida ovog Ugovora morate u potpunosti prestati upotrebljavati aplikaciju Upravitelj ili Softver te uništiti sve primjerke Upravitelja ili Softvera.

11. Odricanje od jamstva
OSIM AKO TO NIJE ZASEBNO UTVRĐENO IZRIČITIM PISANIM OGRANIČENIM JAMSTVOM ISPORUČENIM S VAŠIM NOSIVIM UREĐAJEM, SOFTVER TVRTKE SAMSUNG (BILO DA JE OBUHVAĆEN U ISPORUCI S NOSIVIM UREĐAJEM, PREUZET S INTERNETA ILI DOBIVEN NA DRUGI NAČIN) NUDI SE „U STANJU U KOJEM JEST” I „PREMA DOSTUPNOSTI” BEZ IKAKVOG JAMSTVA TVRTKE SAMSUNG, BILO IZRIČITIH ILI PODRAZUMIJEVANIH. U NAJVEĆOJ MOGUĆOJ MJERI DOPUŠTENOJ PRIMJENJIVIM ZAKONOM TVRTKA SAMSUNG ODBACUJE SVA JAMSTVA, IZRIČITA, PODRAZUMIJEVANA ILI ZAKONSKA, UKLJUČUJUĆI, BEZ OGRANIČENJA, PODRAZUMIJEVANA JAMSTVA UTRŽIVOSTI, ZADOVOLJAVAJUĆE KVALITETE ILI IZRADE, PRIKLADNOSTI ZA ODREĐENU SVRHU, POUZDANOSTI ILI DOSTUPNOSTI, PRECIZNOSTI, NEPOSTOJANJA VIRUSA, NEOMETANOG UŽIVANJA, NEKRŠENJA PRAVA TREĆE STRANE ILI DRUGIH PRAVA. NEKE JURISDIKCIJE NE DOPUŠTAJU ISKLJUČENJA ILI OGRANIČENJA PODRAZUMIJEVANIH JAMSTAVA PA SE PRETHODNO NAVEDENA ISKLJUČENJA ILI OGRANIČENJA MOŽDA NE ODNOSE NA VAS.

12. Aplikacije i usluge tvrtke Samsung
Određene aplikacije i/ili usluge mogu biti unaprijed učitane na Nosivi uređaj ili se mogu preuzeti na njega. Za upotrebu takvih aplikacija i/ili usluga može biti potrebno članstvo za Samsung Service („Samsung Account”). Vaše obveze i prava povezana s računom Samsung Account definirana su posebnim uvjetima i odredbama te postavkama privatnosti za Samsung Account.

13. Ograničenje odgovornosti
TVRTKA SAMSUNG NEĆE SNOSITI ODGOVORNOST NI ZA KAKVU ŠTETU KOJA PROIZLAZI IZ ILI JE POVEZANA S UPOTREBOM ILI NEMOGUĆNOŠĆU UPOTREBE SOFTVERA, NJEGOVOG SADRŽAJA ILI FUNKCIONALNOSTI, UKLJUČUJUĆI BEZ OGRANIČENJA ŠTETU PROUZROČENU ILI POVEZANU S POGREŠKAMA, PROPUSTIMA, PREKIDIMA, KVAROVIMA, KAŠNJENJEM U RADU ILI PRIJENOSU, RAČUNALNIM VIRUSIMA, NEMOGUĆNOŠĆU POVEZIVANJA, MREŽNIM TROŠKOVIMA TE SVE DRUGE IZRAVNE, NEIZRAVNE, POSEBNE, SLUČAJNE, PRIMJERNE ILI POSLJEDIČNE ŠTETE, ČAK I AKO JE TVRTKA SAMSUNG BILA UPUĆENA U MOGUĆNOST POSTOJANJA TAKVE ŠTETE. NEKE JURISDIKCIJE NE DOPUŠTAJU ISKLJUČENJE ILI OGRANIČENJE SLUČAJNIH ILI POSLJEDIČNIH ŠTETA PA SE PRETHODNO NAVEDENA ISKLJUČENJA ILI OGRANIČENJA MOŽDA NE ODNOSE NA VAS.BEZ OBZIRA NA PRETHODNO NAVEDENO, UKUPNA ODGOVORNOST TVRTKE SAMSUNG PREMA VAMA ZA SVE GUBITKE, ŠTETU, OSNOVE ZA POKRETANJE POSTUPKA, UKLJUČUJUĆI BEZ OGRANIČENJA ONE TEMELJENE NA UGOVORU, DELIKTU ILI NEKOJ DRUGOJ OSNOVI, A KOJE PROIZLAZE IZ VAŠE UPOTREBE SOFTVERA ILI BILO KOJE DRUGE ODREDBE OVOG UGOVORA, NE MOŽE PRIJEĆI IZNOS KOJI JE KUPAC PLATIO TVRTKI SAMSUNG ZA TAJ SOFTVER. PRETHODNO NAVEDENA OGRANIČENJA, ISKLJUČENJA I ODRICANJA (UKLJUČUJUĆI ODJELJKE 11 I 12) PRIMJENJUJU SE U NAJVEĆOJ MOGUĆOJ MJERI DOPUŠTENOJ PRIMJENJIVIM ZAKONOM, ČAK I AKO BILO KAKAV PRAVNI LIJEK NE USPIJE OSTVARITI SVOJU OSNOVNU SVRHU.

14. Primjenjivi zakon
Ovaj Ugovor reguliran je zakonima države vašeg prebivališta, bez obzira na sukob zakonskih odredbi. Ovaj Ugovor ne podliježe Konvenciji UN-a o ugovorima o međunarodnoj prodaji robe i njezina je primjena izričito isključena.

15. Rješavanje sporova
Ako se spor, neslaganje ili razlika u mišljenju koji na bilo koji način proizlaze iz ovog Ugovora ili vaše upotrebe Softvera ne riješe na prijateljski način, za njih su neisključivo nadležni sudovi države vašeg prebivališta. Bez obzira na prethodno navedeno tvrtka Samsung može zahtijevati primjenu privremenog sudskog naloga (ili ekvivalentne vrste hitne pravne mjere) u bilo kojoj jurisdikciji.

16. Cijeli ugovor
Ovaj Ugovor predstavlja cijeli ugovor između vas i tvrtke Samsung vezano uz Softver i zamjenjuje sve prethodne ugovore ili istodobne usmene ili pisane razmjene informacija, ponude i izjave vezane uz Softver ili bilo koju drugu stavku navedenu u ovom Ugovoru. Ako se bilo koja odredba ovog Ugovora odbaci kao ništavna, nevažeća, neprovediva ili nezakonita, ostale odredbe ostaju važiti u potpunosti.

