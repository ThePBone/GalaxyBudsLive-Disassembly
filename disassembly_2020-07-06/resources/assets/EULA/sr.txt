Ugovor o licenci sa krajnjim korisnikom

Pažljivo pročitajte ovaj Ugovor o licenci sa krajnjim korisnikom („Ugovor“) pre upotrebe opreme koju proizvodi ili brendira kompanija Samsung kao što su Galaxy Watch, i Galaxy Fit i Galaxy Buds serije (zajednički nazvane „Oprema“) i menadžer aplikacija Samsung oprema (zajednički nazvane „Menadžer“) pošto on sadrži važne informacije.
Ovaj Ugovor predstavlja pravni dokument zaključen između vas (kao pojedinca ili pravnog lica) i kompanije Samsung Electronics Co., Ltd. (u nastavku teksta „kompanija Samsung“) za softver u vlasništvu kompanije Samsung i njenih povezanih kompanija, kao i dobavljača treće strane i davalaca licence, koji se dobija zajedno sa ovim Ugovorom, a koji obuhvata softver i srodne medije, štampane materijale, elektronsku ili dokumentaciju „na mreži“ u vezi sa vašim korišćenjem Opreme i/ili Menadžera (zajednički nazvane „Softver“).
Menadžer predstavlja softver za povezivanje vašeg mobilnog uređaja (u nastavku teksta „Uređaj“) sa Opremom pomoću kojeg možete da kontrolišete i ažurirate softver na Opremi preko svog Uređaja, kao i da upravljate njime. Za normalan rad Opreme neophodan je unapred učitani softver.  Korišćenjem Opreme, Menadžera ili njihovog unapred učitanog softvera prihvatate uslove ovog Ugovora.  Ako ne prihvatate ove uslove, nemojte da koristite Opremu, Menadžer ili njihov unapred učitani softver.

1. Usluga i obaveštenja
Sama Oprema, ili povezana na vaš Uređaj, pruža različita iskustva. Ukoliko koristite Opremu bez telefonske veze, možda će postojati ograničenja nekih funkcija.
Budući da će se funkcije u Opremi i Uređaju pružati vlasniku, pazite da ne dođe do neovlašćenog pristupa. Kada je Oprema povezana na Uređaj, Oprema i Uređaj mogu međusobno da prenose korisničke podatke. Budite svesni načina na koji se povezujete na uređaj/prekidate vezu sa uređajem i prekinite vezu između Opreme i Uređaja ako vam ona više nije potrebna (Neke opreme kao što je Galaxy Buds mogu automatski da se povežu na vaš Uređaj.)

Usluge i/ili funkcije koje obezbeđuje Oprema mogu se razlikovati ili biti ograničene u zavisnosti od zemlje, modela Uređaja ili vašeg operatera.
Oprema i Menadžer mogu da sadrže određeni Softver za upravljanje opštim zdravljem i aktivnostima fitnesa („Softver za fitnes“) ili mogu biti kompatibilni sa njim. Oprema i Softver za fitnes su samo za rekreativnu upotrebu i nisu namenjeni za dijagnostikovanje bolesti ili drugih stanja, kao ni za lečenje, ublažavanje simptoma, terapiju niti sprečavanje bolesti ili u neke druge medicinske svrhe. Određeni podaci izvedeni pomoću Softvera za fitnes isključivo su informativne prirode i ne mogu se tretirati kao savet lekara niti mogu zameniti konsultaciju sa vašim lekarom ili drugim medicinskim radnikom. Nemojte da zanemarujete savet lekara niti da odlažete njegovo traženje zbog informacija koje ste dobili putem Softvera za fitnes.
Kompanija Samsung nije odgovorna ni za kakve povrede, štete, gubitke i/ili troškove koje izazovu korisnici, a koji su proistekli korišćenjem usluga i/ili informacija, uključujući i preporuke, treniranje, savete i/ili smernice, niti za tačnost bilo kojih informacija koje su obezbeđene ili im se pristupilo putem Softvera za fitnes. Kompanija Samsung nije odgovorna za tačnost informacija koje se nalaze u svim člancima i materijalima koji se pojavljuju na eksternim sajtovima nezavisnih dobavljača ili referentnim materijalima, kao ni za bezbednost prilikom njihovog korišćenja. Reference za informacije koje se nalaze na sajtovima treće strane ili referentne materijale ne bi trebalo smatrati kao potvrđivanje tačnosti tih informacija niti kao potvrđivanje sadržaja tog sajta ili reference uopšteno. Potvrđujete i slažete se da sve informacije do kojih dođete korišćenjem Opreme ili Softvera za fitnes ili bilo koje aplikacije koja je unapred učitana u opremu ili softver možda neće biti pogodne, tačne, potpune ili pouzdane.

2. Dodeljivanje licence
U skladu sa uslovima korišćenja ovog Ugovora, dodeljuje vam se ograničena, neekskluzivna i opoziva licenca za instalaciju, korišćenje, pristupanje, prikazivanje i pokretanje Menadžera na vašem Uređaju. Možete da povežete više Oprema na Uređaj putem Menadžera, ali ne možete istovremeno da stavite Opremu na raspolaganje. Takođe, ne možete da povežete Opremu na više Uređaja, uključujući bez ograničenja i PC računar.
Određene stavke Softvera možda podležu licencama otvorenog koda.  Odredbe licence otvorenog koda mogu zameniti neke od uslova iz ovog Ugovora.

3. Garantovanje prava i vlasništva
Kompanija Samsung zadržava sva prava koja vam nisu izričito dodeljena ovim Ugovorom. Softver je zaštićen autorskim pravom i drugim zakonima i sporazumima o zaštiti intelektualne svojine. Kompanija Samsung je vlasnik naziva, autorskog prava i drugih prava na intelektualnu svojinu u Softveru. Softver se licencira i nije predviđen za prodaju.

4. Ograničenja
Ne smete vršiti reverzni inženjering, dekompilirati, rastavljati niti na drugi način pokušati da otkrijete izvorni kod ili algoritme Softvera i ne smete menjati ili onemogućiti bilo koju funkciju Softvera niti kreirati izvedena dela na osnovu Softvera. Ne smete da izdajete, dajete u zakup, pozajmljujete, podlicencirate Softver niti da obezbeđujete komercijalne usluge hostovanja sa ovim Softverom.

5. Ažuriranja, promena ili obustavljanje Usluge
Kompanija Samsung može da vam u svakom trenutku obezbedi ili stavi na raspolaganje ažuriranja ili nadogradnje za Uslugu („Ažuriranja“), uključujući bez ograničenja i popravke grešaka, poboljšanja usluge, nove funkcije, brisanje postojećih funkcija ili izmenu Usluge. Ažuriranja će regulisati ovaj Ugovor osim ako uz takva Ažuriranja nisu obezbeđeni zasebni uslovi korišćenja, u kom slučaju će ti zasebni uslovi korišćenja regulisati Ažuriranja. Ažuriranja softvera za bezbednost ili popravke kritičnih grešaka ili druga važna Ažuriranja mogu automatski da se preuzmu i instaliraju s obzirom na značaj blagovremenog dobijanja takvih Ažuriranja kada je reč o vašoj zaštiti i zaštiti drugih korisnika. Kompanija Samsung izričito zadržava pravo da promeni, obustavi i ukloni Uslugu ili neki njen deo, kao i da ograniči njeno korišćenje ili onemogući pristup istim.
Kompanija Samsung vam može obezbediti ili staviti na raspolaganje Softverska ažuriranja za Opremu. Generalno, koristeći Menadžer možete da ažurirate Softver na Opremi, međutim, u nekim slučajevima kao što je to slučaj sa opremom Galaxy Buds, možete da ažurirate softver koristeći Softver PC računara.
Da biste koristili verziju koju ste dobili putem takvog Ažuriranja, morate prvo da dobijete licencu za softver koji je podoban za Ažuriranje. Ažurirana verzija može da dodaje nove funkcije i, u nekim ograničenim slučajevima, može da briše postojeće funkcije. Dok će Ažuriranje generalno biti dostupno, u nekim ograničenim okolnostima Ažuriranja će vam biti ponuđena isključivo od strane mrežnog operatera i takva Ažuriranja će biti regulisana ugovornim odnosom između vas i mrežnog operatera. Ažuriranje softvera za bezbednost ili popravke kritičnih grešaka ili druga važna Ažuriranja mogu automatski da se preuzmu i instaliraju s obzirom na značaj blagovremenog dobijanja takvih Ažuriranja.

6. Usluge i sadržaj treće strane
Takođe, na raspolaganju vam mogu biti usluge treće strane. Kompanija Samsung se odriče svih garancija ili izjava za Softver za fitnes i za sve sadržaje, preciznost, kompletnost, efikasnost i usklađenost sa važećim zakonima i propisima usluga nezavisnog dobavljača.Korišćenje usluga i sadržaja treće strane može da bude regulisano uslovima korišćenja te treće strane, ugovorom o licenciranju, politikom privatnosti ili drugim takvim ugovorom. Određeni delovi Usluge mogu da podležu licencama otvorenog koda u kojima uslovi za korišćenje tih licenci otvorenog koda mogu da prethode uslovima ovog Ugovora u vezi sa tim delom Usluge.

 7. Pristup podacima
Pojedinim funkcijama Softvera može biti neophodan pristup Internetu sa vašeg mobilnog uređaja i one mogu biti podložne ograničenjima koja je postavio vaš dobavljač mrežnih ili Internet usluga. Softver može da pristupi Internetu putem vaše mobilne mreže, što može dodatno biti naplaćeno u zavisnosti od vašeg tarifnog plana. Pored toga, na vaše uživanje u pojedinim funkcijama Softvera mogu da utiču podesnost i performanse hardvera uređaja ili mogućnost pristupa podacima.

8. Prenos softvera
Ovaj Ugovor, prava ili obaveze za Softver koji vam je ovim dodeljen ne smete da prenesete na neku treću stranu osim ako nije u pitanju prodaja Opreme zajedno sa Softverom. U tom slučaju, prenosom mora biti obuhvaćen kompletan Softver (zajedno sa svim komponentama, medijskim i štampanim materijalima, nadogradnjama i ovim Ugovorom) i ne smete da zadržite nijednu kopiju Softvera. Prenos ne sme biti obavljen indirektno, na primer, kao deo konsignacije. Pre prenosa, krajnji korisnik koji dobija Softver mora prihvatiti sve uslove ovog Ugovora.

9. Usaglašenost sa zakonom
Saglasni ste da Menadžer ili Softver podležu ograničenjima izvoza koja su na snazi u raznim zemljama. Slažete se da ćete poštovati sve važeće nacionalne i međunarodne zakone koji se odnose na Menadžer ili Softver, zajedno sa svim primenjivim zakonima i propisima o ograničavanju izvoza.

10. Prestanak ugovora
Ovaj Ugovor je na snazi dok se ne raskine. Prava dodeljena ovim Ugovorom automatski će biti oduzeta bez prethodnog obaveštenja kompanije Samsung ako ne budete poštovali sve uslove korišćenja ovog Ugovora. Po raskidu ovog Ugovora morate u potpunosti prestati da koristite Menadžer ili Softver i uništiti sve kopije Menadžera ili Softvera.

11. Odricanje odgovornosti za garanciju
OSIM AKO NIJE POSEBNO NAVEDENO U PISANOJ, OGRANIČENOJ I IZRIČITOJ GARANCIJI KOJA SE ISPORUČUJE UZ OPREMU, SOFTVER KOJI OBEZBEĐUJE KOMPANIJA SAMSUNG (BILO DA JE ISPORUČEN NA OPREMI, PREUZET ILI DOBIJEN NA NEKI DRUGI NAČIN) OBEZBEĐUJE SE „KAKAV JESTE“ I „PO PRINCIPU DOSTUPNOSTI“, BEZ GARANCIJA BILO KAKVE VRSTE OD KOMPANIJE SAMSUNG, IZRIČITIH ILI PODRAZUMEVANIH. U NAJVEĆOJ MOGUĆOJ MERI U SKLADU SA VAŽEĆIM ZAKONOM, KOMPANIJA SAMSUNG SE ODRIČE SVIH GARANCIJA IZREČENIH, PODRAZUMEVANIH ILI ZAKONSKIH, ŠTO BEZ OGRANIČENJA OBUHVATA PODRAZUMEVANE GARANCIJE ILI USLOVE KOJI SE ODNOSE NA MOGUĆNOST PRODAJE, ZADOVOLJAVAJUĆI KVALITET ILI STRUČNE NAPORE, POGODNOST ZA ODREĐENU NAMENU, POUZDANOST ILI DOSTUPNOST, PRECIZNOST, NEPOSTOJANJE VIRUSA, NEOMETANO KORIŠĆENJE, POŠTOVANJE PRAVA NEZAVISNOG DOBAVLJAČA I SVIH DRUGIH PRAVA. POJEDINE NADLEŽNOSTI NE DOZVOLJAVAJU IZUZIMANJE PODRAZUMEVANIH GARANCIJA ILI NJIHOVO OGRANIČAVANJE, TAKO DA SE NAVEDENA IZUZEĆA ILI OGRANIČENJA MOŽDA NE ODNOSE NA VAS.

12. Samsung aplikacije i usluge
Određene aplikacije i/ili usluge mogu biti unapred učitane ili se mogu preuzeti na vašu Opremu. Te aplikacije i/ili usluge mogu zahtevati članstvo u Samsung uslugama („Samsung Account“). Vaše obaveze i prava u okviru usluge Samsung Account uređene su posebnim uslovima korišćenja kao i politikom privatnosti za Samsung Account.

13. Ograničenje odgovornosti
KOMPANIJA SAMSUNG NEĆE BITI ODGOVORNA ZA BILO KOJA OŠTEĆENJA BILO KOJE VRSTE KOJA NASTANU KAO POSLEDICA KORIŠĆENJA ILI NEMOGUĆNOSTI KORIŠĆENJA ILI SU POVEZANA SA KORIŠĆENJEM ILI NEMOGUĆNOŠĆU KORIŠĆENA SOFTVERA, NJEGOVOG SADRŽAJA ILI FUNKCIJA, ŠTO BEZ OGRANIČENJA OBUHVATA OŠTEĆENJA KOJA SU NASTALA USLED GREŠAKA, PROPUSTA, PREKIDA, DEFEKATA, KAŠNJENJA U RADU ILI PRENOSU, RAČUNARSKOG VIRUSA, NEMOGUĆNOSTI POVEZIVANJA, TROŠKOVA KORIŠĆENJA MREŽE I SVIH DRUGIH DIREKTNIH, INDIREKTNIH, POSEBNIH, SLUČAJNIH, PRIMERNIH ILI POSLEDIČNIH OŠTEĆENJA ILI SU POVEZANA SA NAVEDENIM, ČAK I U SLUČAJU DA JE KOMPANIJA SAMSUNG OBAVEŠTENA O MOGUĆNOSTI NASTANKA TAKVIH OŠTEĆENJA. POJEDINE SUDSKE NADLEŽNOSTI NE DOZVOLJAVAJU IZUZIMANJE SLUČAJNIH ILI POSLEDIČNIH OŠTEĆENJA NITI NJIHOVO OGRANIČAVANJE, TAKO DA SE NAVEDENA IZUZEĆA ILI OGRANIČENJA MOŽDA NE ODNOSE NA VAS.NE IZUZIMAJUĆI NAVEDENO, CELOKUPNA NADOKNADA KOMPANIJE SAMSUNG ZA SVE VAŠE GUBITKE, OŠTEĆENJA, UZROKE POSTUPAKA, OBUHVATAJUĆI BEZ OGRANIČENJA UGOVORNU, DELIKTNU ILI NEKU DRUGU OBAVEZU KOJA JE NASTALA KAO POSLEDICA VAŠEG KORIŠĆENJA SOFTVERA ILI NEKE ODREDBE OVOG UGOVORA NEĆE BITI VEĆA OD IZNOSA KOJI JE KUPAC PLATIO ZA OVAJ SOFTVER. PRETHODNO NAVEDENA OGRANIČENJA, IZUZIMANJA I ODRICANJA ODGOVORNOSTI (UKLJUČUJUĆI I ODELJKE 11 I 12) PRIMENJIVAĆE SE U NAJVEĆOJ MOGUĆOJ MERI DOZVOLJENOJ VAŽEĆIM ZAKONOM ČAK I KADA PRAVNI LEK NE ISPUNI SVOJU NAMENU.

14. Važeći zakon
Ovaj Ugovor je regulisan zakonima koji podležu pravosudnom sistemu zemlje u kojoj imate prebivalište, bez obzira na sukob između zakonskih odredbi. Ovaj Ugovor nije regulisan Konvencijom Ujedinjenih nacija o ugovorima za međunarodnu prodaju robe, čija se primena izričito odbacuje.

15. Rešavanje sporova
U slučaju da se spor, nesporazum ili nesuglasice koje na bilo koji način proisteknu iz ovog Ugovora ili vašeg korišćenja Softvera ne reše sporazumno, neekskluzivnu nadležnost će imati sudovi zemlje u kojoj imate prebivalište. Ne izuzimajući navedeno, kompanija Samsung može da primeni privremene mere (ekvivalent hitnoj pravnoj pomoći) u nadležnosti bilo kog suda.

16. Kompletan ugovor
Ovaj Ugovor predstavlja kompletan ugovor između vas i kompanije Samsung u vezi sa Softverom i ima prednost u odnosu na svu prethodnu i sadašnju usmenu ili pisanu komunikaciju, predloge i izjave u vezi sa Softverom ili nekim drugim pitanjem iz ovog Ugovora. Ako se neka odredba ovog Ugovora smatra nevažećom, neprimenjivom ili nezakonitom, sve druge odredbe ostaju na snazi i važeće.

