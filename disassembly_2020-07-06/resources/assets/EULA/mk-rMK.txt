Договор за лиценца за краен корисник

Прочитајте го внимателно овој Договор за лиценца за краен корисник („Договор“) пред да користите уреди за носење произведени или брендирани од Samsung, како што се сериите Galaxy Watch, Galaxy Fit и Galaxy Buds (заедно „Уред за носење“), и апликации за управување со уредите за носење од Samsung (заедно „Управник“), бидејќи содржи важни информации.
Овој Договор е законски договор помеѓу вас (како физичко или правно лице) и Samsung Electronics Co., Ltd. („Samsung“) за софтвер, во сопственост на компанијата Samsung, нејзините придружени компании и нејзините добавувачи и издавачи на лиценца од трета страна, што доаѓа заедно со овој Договор и којшто го опфаќа софтверот и придружните медиуми, печатените материјали, онлајн или електронската документација што се поврзани со вашето користење на Уредот за носење и/или Управникот (заедно „Софтвер“).
Управникот е софтверска програма која го поврзува вашиот мобилен уред („Уредот“) со Уред за носење и која ви овозможува да управувате, да го контролирате и да го ажурирате софтверот на Уредот за носење преку Уредот. За нормално функционирање на Уредот за носење потребно е да користи однапред вчитан софтвер.  Со користење на Уредот за носење, Управникот или неговиот однапред вчитан софтвер, вие ги прифаќате одредбите на овој Договор.  Ако не ги прифатите овие одредби, тогаш не користете го Уредот за носење, Управникот или неговиот однапред вчитан софтвер.

1. Услуги и известувања
Уредот за носење сам по себе или поврзан со Вашиот Уред обезбедува различни искуства. Доколку користите Уред за носење без поврзување со телефонот, може да има ограничувања на функциите.
Бидејќи за сопственикот ќе бидат обезбедени функции во Уредот за носење и Уредот, внимавајте на неовластениот пристап. Кога Уредот за носење е поврзан со Уредот, секој од нив може да пренесува кориснички податоци еден на друг. Имајте го предвид начинот на поврзување со/исклучување од уредот и исклучете го Уредот за носење од Уредот, доколку веќе не Ви е потребно поврзување (Некои уреди за носење како на пример Galaxy Buds може автоматски да се поврзат со Вашиот Уред.)

Услугите и/или функциите што ги обезбедува Уредот за носење може да се разликуваат или да бидат ограничени зависно од вашата земја, моделот на Уредот или мрежниот оператор.
Уредот за носење и Управникот може да содржат или да се компатибилни со одреден Софтвер за општо здравје и управување со фитнес („Софтвер за фитнес“). Уредот за носење и Софтверот за фитнес се наменети само за рекреативни цели и не се наменети за користење при дијагностицирање болест или други состојби или за лечење, ублажување, третман или превенција на болест или за кои било други медицински цели. Одредени податоци што произлегуваат од Софтверот за фитнес служат само за информативни цели и не треба да се сметаат како медицински совет, ниту како замена за врската помеѓу вас и вашиот лекар или друго медицинско лице. Не игнорирајте го професионалниот медицински совет и не одложувајте го барањето совет поради нешто што сте го дознале преку Софтверот за фитнес.
Samsung не е одговорен за какви било повреди, штети, загуби и/или трошоци што корисниците ќе ги претрпат, а што се поврзани со услугите и/или информациите, вклучувајќи ги препораките, обуките, советите и/или упатствата, ниту за точноста на информациите што се даваат или добиваат од или преку пристапот до Софтверот за фитнес. Samsung не е одговорен за точноста на информациите што се содржат во кои било написи или материјали што се појавуваат на надворешни веб-страници на трети лица или во референтните материјали и не е одговорен за безбедноста или сигурноста од нивното користење. Референците за информациите што се содржат на надворешни веб-сајтови или референтни материјали на трети страни не треба да се сметаат како прифаќање на точноста на тие информации, ниту како прифаќање на содржините на таквиот веб-сајт или референцата генерално. Потврдувате и се согласувате дека сите информации што ќе ги добиете од употребата на Уредот за носење или Софтверот за фитнес или која било апликација претходно вчитана во него може да не се соодветни, точни, целосни или веродостојни.

2. Доделување лиценца
Во согласност со одредбите и условите на овој Договор, добивате ограничена, неексклузивна и отповиклива лиценца за инсталирање, користење, пристапување, прикажување и пуштање на Управникот на вашиот уред. Може да поврзете повеќе Уреди за носење со Уредот преку Управникот, но не смеете да овозможите истовремена достапност на Уредот за носење. Исто така, не смеете да поврзете Уред за носење со повеќе Уреди, вклучувајќи, но не ограничувајќи се на компјутер.
Одредени елементи од Софтверот може да подлежат на лиценци за отворен изворен код.  Одредбите од лиценцата за отворен изворен код може да преовладуваат над некои услови од овој Договор.

3. Задржување на правата и сопственоста
Samsung ги задржува сите права што не ви се изречно дадени во овој Договор. Софтверот е заштитен со законот за авторски права и други закони и договори за интелектуална сопственост. Samsung ги поседува насловот, авторските права и другите права на интелектуална сопственост за Софтверот. Дадена е лиценца за Софтверот, тој не се продава.

4. Ограничувања
Вие не смеете да вршите обратно инженерство, декомпилација, деасемблирање или каква било друга постапка за откривање на изворниот код или алгоритмите на Софтверот или да менувате или оневозможувате какви било функции на Софтверот или да создавате изведени дела базирани на Софтверот. Не смеете да изнајмувате, давате на лизинг, позајмувате, подлиценцирате или да обезбедувате комерцијални услуги за хостинг со Софтверот.

5. Ажурирања, промена или прекин на Услугата
Samsung може, во секое време, да обезбеди или да овозможи ажурирања или надградби на Услугата („Ажурирања“), вклучувајќи без ограничување, поправки на грешки, подобрувања на услугата, нови функции, бришење на постоечките функции или модифицирање на Услугата. Ажурирањата ќе бидат регулирани со овој Договор, освен ако со таквите Ажурирања не се обезбедени одделни одредби и услови, во кој случај тие одделни одредби и услови ќе управуваат со Ажурирањата. Ажурирањата за безбедносниот софтвер, критичните поправки на грешки или другите важни Ажурирања може да се преземаат и инсталираат автоматски поради важноста за навремено примање на таквите Ажурирања кои ќе помогнат за ваша и за заштита на другите корисници. Samsung изречно го задржува правото да ја измени, прекине, отстрани, ограничи употребата на Услугата или да го оневозможи пристапот до неа или кој било нејзин дел.
Samsung може да Ви ги обезбеди или да Ви ги направи достапни софтверските ажурирања за Уредот за носење. Генерално може да го ажурирате софтверот на Уредот за носење користејќи го Управникот, сепак, во некои случаи како на пример Galaxy Buds, може да го ажурирате користејќи компјутерски софтвер.
За да ја користите верзијата обезбедена со таквото Ажурирање, прво мора да имате лиценца за софтверот кој е квалификуван за Ажурирањето. Ажурираната верзија може да додаде нови функции и, во некои ограничени случаи, може да избрише постоечки функции. Иако Ажурирањето ќе биде достапно генерално, во некои ограничени околности, Ажурирањата ќе ги нуди само мрежниот оператор и за таквите Ажурирања ќе важат договорените услови со него. Ажурирањето за безбедносниот софтвер, критичните поправки на грешки или другите важни Ажурирања може да се преземаат и инсталираат автоматски поради важноста за навремено примање на таквите Ажурирања.

6. Услуги и содржина од трети страни
Услугите на трети лица може да се достапни и за вас. Samsung се оградува од каква било гаранција или репрезентација на Софтверот за фитнес и на кои било содржини, точност, потполност, ефективност и усогласеност на услугите на третите лица со кои било постоечки закони или регулативи.Користењето услуги и содржини од трети страни може да е регулирано со таквите услови за користење, договор за лиценца, полиса за приватност или друг таков договор на давателот на услуги од третата страна. Одредени делови од Услугата може да се предмет на лиценци за отворен код, во кои условите на ваквите лиценци за отворен код може да имаат предност пред условите на овој Договор во однос на тој дел од Услугата.

 7. Пристап до податоци
За некои одлики на Софтверот може да е потребно Вашиот мобилен уред да има пристап на Интернет и може да подлежи на ограничувања наметнати од страна на Вашата мрежа или давателот на Интернет. Софтверот може да пристапува на Интернет преку мобилната мрежа, што може да доведе до дополнителни трошоци, зависно од Вашиот претплатнички договор. Покрај тоа, Вашето користење на некои функции на Софтверот може да зависи од соодветноста и ефикасноста на хардверот на Вашиот уред или пристапот до податоци.

8. Пренос на софтвер
Вие не можете да го пренесете овој Договор, правата или обврските за Софтверот дадени тука на која било трета страна, освен ако е тоа поврзано со продажбата на Уредот за носење придружен со Софтверот. Во таков случај, преносот мора да го вклучува целосниот Софтвер (вклучувајќи ги и сите компоненти, медиумите и печатените материјали, сите надградби, овој Договор) и не смеете да задржите какви било копии од Софтверот. Преносот не смее да биде индиректен, како на пример консигнација. Пред да се изврши преносот, крајниот корисник што го добива Софтверот мора да се согласи со сите одредби на овој Договор.

9. Усогласеност со правото
Потврдувате дека Управникот или Софтверот подлежат на извозните ограничувања на различни земји. Се согласувате дека ќе ги почитувате сите применливи меѓународни и национални закони што важат за Управникот или Софтверот, вклучувајќи ги и сите применливи закони и прописи за извозни ограничувања.

10. Прекин
Овој Договор важи сè додека не биде раскинат. Вашите права според овој Договор ќе престанат да важат автоматски, без известување од Samsung, доколку не се придржувате до кои било од одредби и услови на овој Договор. По прекинување на овој Договор, мора целосно да престанете со користењето на Управникот или Софтверот и да ги уништите сите копии од нив.

11. Оградување од гаранција
ОСВЕН АКО НЕ Е ПОСЕБНО НАВЕДЕНО ВО ПИШАНА, ИЗРЕЧНА И ОГРАНИЧЕНА ГАРАНЦИЈА ШТО СЕ ДОБИВА ЗАЕДНО СО ВАШИОТ УРЕД ЗА НОСЕЊЕ, СОФТВЕРОТ ШТО ГО ОБЕЗБЕДУВА SAMSUNG (НЕЗАВИСНО ДАЛИ СЕ ИСПОРАЧУВА СО УРЕДОТ ЗА НОСЕЊЕ, СЕ ПРЕЗЕМА ИЛИ НАБАВУВА НА КОЈ БИЛО ДРУГ НАЧИН) СЕ ИСПОРАЧУВА „ТАКОВ КАКОВ ШТО Е“ И „ТАКА КАКО ШТО Е ДОСТАПЕН“, БЕЗ ГАРАНЦИИ ОД КАКОВ БИЛО ВИД ОД СТРАНА НА SAMSUNG, БИЛО ИЗРЕЧНИ ИЛИ ИМПЛИЦИТНИ. ВО НАЈГОЛЕМА МОЖНА МЕРА ДОЗВОЛЕНА СО ПРИМЕНЛИВИОТ ЗАКОН, SAMSUNG ГИ ОДРЕКУВА СИТЕ ГАРАНЦИИ НЕЗАВИСНО ДАЛИ СЕ ИЗРЕЧНИ, ИМПЛИЦИТНИ ИЛИ ВРЗ ОСНОВА НА ЗАКОН, ВКЛУЧУВАЈЌИ, НО НЕ ОГРАНИЧУВАЈЌИ СЕ НА, ИМПЛИЦИТНИ ГАРАНЦИИ ИЛИ УСЛОВИ ЗА ПРИГОДНОСТ ЗА ТРГУВАЊЕ, ЗАДОВОЛИТЕЛНИОТ КВАЛИТЕТ ИЛИ НАЧИНОТ НА ИЗРАБОТКА, СООДВЕТНОСТА ЗА ОДРЕДЕНА НАМЕНА, СИГУРНОСТА ИЛИ ДОСТАПНОСТА, ТОЧНОСТА, ОТСУСТВОТО НА ВИРУСИ, НЕПРЕЧЕНО КОРИСТЕЊЕ, НЕПРЕКРШУВАЊЕ НА ПРАВАТА НА ТРЕТИ СТРАНИ ИЛИ ДРУГО ПРЕКРШУВАЊЕ НА ПРАВАТА. НЕКОИ ЈУРИСДИКЦИИ НЕ ДОЗВОЛУВААТ ИСКЛУЧУВАЊЕ ИЛИ ОГРАНИЧУВАЊЕ НА ИМПЛИЦИТНИТЕ ГАРАНЦИИ, ТАКА ШТО ГОРЕНАВЕДЕНИТЕ ИСКЛУЧУВАЊА ИЛИ ОГРАНИЧУВАЊА МОЖЕ ДА НЕ ВАЖАТ ЗА ВАС.

12. Апликации и услуги на Samsung
Одредени апликации и/или услуги може да бидат претходно вчитани или можат да се преземат во вашиот уред за носење. За таквите апликации и/или услуги можно е да биде потребно членство за услуги на Samsung („Samsung Account“). Вашите обврски и права за Samsung Account се наведени во посебни одредби и услови, како и во полисата за приватност за Samsung Account.

13. Ограничување на одговорноста
SAMSUNG НЕМА ДА БИДЕ ОДГОВОРЕН ЗА НИЕДНА ШТЕТА ОД КАКОВ БИЛО ВИД ШТО ПРОИЗЛЕГУВА ОД ИЛИ Е ПОВРЗАНА СО КОРИСТЕЊЕТО ИЛИ НЕМОЖНОСТА ДА СЕ КОРИСТИ СОФТВЕРОТ, НЕГОВИТЕ СОДРЖИНИ ИЛИ ФУНКЦИИ, ВКЛУЧУВАЈЌИ, НО НЕ ОГРАНИЧУВАЈЌИ СЕ НА, ШТЕТИ ПРЕДИЗВИКАНИ ОД ИЛИ ПОВРЗАНИ СО ГРЕШКИ, ПРОПУСТИ, ПРЕКИНИ, ДЕФЕКТИ, ДОЦНЕЊЕ ВО ФУНКЦИОНИРАЊЕТО ИЛИ ПРЕНОСОТ, КОМПЈУТЕРСКИ ВИРУСИ, НЕМОЖНОСТА ЗА ПОВРЗУВАЊЕ, МРЕЖНИ ТРОШОЦИ И СИТЕ ДРУГИ ДИРЕКТНИ, ИНДИРЕКТНИ, СПЕЦИЈАЛНИ, СЛУЧАЈНИ, ПРЕДУПРЕДУВАЧКИ ИЛИ ПОСЛЕДИЧНИ ШТЕТИ, ДУРИ И АКО SAMSUNG БИЛ СВЕСЕН ЗА МОЖНОСТА ОД ТАКВИ ШТЕТИ. НЕКОИ ЈУРИСДИКЦИИ НЕ ДОЗВОЛУВААТ ИСКЛУЧУВАЊЕ ИЛИ ОГРАНИЧУВАЊЕ НА СЛУЧАЈНИ ИЛИ ПОСЛЕДИЧНИ ШТЕТИ, ТАКА ШТО ГОРЕНАВЕДЕНИТЕ ИСКЛУЧУВАЊА ИЛИ ОГРАНИЧУВАЊА МОЖЕ ДА НЕ ВАЖАТ ЗА ВАС.БЕЗ ОГЛЕД НА ГОРЕНАВЕДЕНОТО, ВКУПНАТА ОДГОВОРНОСТ НА SAMSUNG КОН ВАС ЗА СИТЕ ЗАГУБИ, ШТЕТИ, ПРИЧИНИ ЗА ДЕЈСТВО, ВКЛУЧУВАЈЌИ НО НЕ ОГРАНИЧУВАЈЌИ СЕ НА ОНА ШТО Е ЗАСНОВАНО НА ДОГОВОРОТ, ПРЕКРШОКОТ ИЛИ ПОИНАКУ, ШТО ПРОИЗЛЕГУВААТ ОД ВАШЕТО КОРИСТЕЊЕ НА СОФТВЕРОТ ИЛИ КОЈА БИЛО ДРУГА ОДРЕДБА ОД ОВОЈ ДОГОВОР, НЕМА ДА ГО НАДМИНЕ ИЗНОСОТ ШТО СТЕ ГО ПЛАТИЛЕ КОНКРЕТНО ЗА ОВОЈ СОФТВЕР. ГОРЕНАВЕДЕНИТЕ ОГРАНИЧУВАЊА, ИСКЛУЧУВАЊА И ОГРАДУВАЊА ОД ОДГОВОРНОСТ (ВКЛУЧУВАЈЌИ ГИ ДЕЛОВИТЕ 11 И 12) ЌЕ СЕ ПРИМЕНУВААТ ДО МАКСИМАЛНИОТ СТЕПЕН ДОЗВОЛЕН СО ВАЖЕЧКИОТ ЗАКОН, ДУРИ И АКО НЕКОЕ ПРАВНО СРЕДСТВО НЕ ЈА ИСПОЛНИ НЕГОВАТА ОСНОВНА ЦЕЛ.

14. Важечки закон
Овој Договор е регулиран со законите на правосудните системи каде што живеете, без оглед на тоа дали се во конфликт со законските одредби. Овој Договор не е регулиран со Конвенцијата на ОН за договори за меѓународна продажба на добра, чија примена е изречно исклучена.

15. Решавање спорови
Доколку за спор, недоразбирање или разлика настанати на каков било начин поради овој Договор или Вашето користење на Софтверот не се постигне спогодба на пријателски начин, тие ќе подлежат на неисклучива надлежност на судовите на државата во која живеете. Без оглед на горенаведеното, Samsung може да побара судска забрана (или еквивалентен вид на итна правна заштита) во која било јурисдикција.

16. Целосен договор
Овој Договор претставува целосен договор помеѓу Вас и Samsung што се однесува на Софтверот и ги заменува сите претходни или сегашни усни или пишани комуникации, предлози и изјави во врска со Софтверот или што било друго опфатено со овој Договор. Доколку се утврди дека некоја одредба од овој Договор е ништовна, неважечка, неизвршлива или незаконска, останатите одредби ќе останат на сила и ќе продолжат да важат.

