അന്തിമ ഉപയോക്തൃ ലൈസന്‍സ് ഉടമ്പടി

Galaxy Watch, Galaxy Fit, Galaxy Buds എന്നിവ പോലെയുള്ള, സാംസങ്ങ് നിർമ്മിച്ചിട്ടുള്ളതോ ബ്രാൻഡുചെയ്തിട്ടുള്ളതോ ആയ വെയറബിൾ ഉപകരണങ്ങളും സാംസങ്ങ് വെയറബിൾ ഉപകരണ മാനേജർ (മൊത്തത്തിൽ “മാനേജർ”) ആപ്ലിക്കേഷനുകളും (മൊത്തത്തിൽ “വെയറബിൾ ഉപകരണം”) ഉപയോഗിക്കുന്നതിന് മുമ്പായി ഈ അന്തിമ ഉപയോക്തൃ ലൈസൻസ് ഉടമ്പടി (“ഉടമ്പടി”) ശ്രദ്ധാപൂർവ്വം വായിക്കുക, കാരണം ഇതിൽ പ്രധാനപ്പെട്ട വിവരങ്ങൾ അടങ്ങിയിരിക്കുന്നു.
വെയറബിൾ ഉപകരണത്തിന്‍റെയും ഒപ്പം/അല്ലെങ്കിൽ മാനേജറിന്‍റെയും നിങ്ങളുടെ ഉപയോഗവുമായി ബന്ധപ്പെട്ട സോഫ്റ്റ്‌വെയറും ബന്ധപ്പെട്ട മീഡിയയും അച്ചടിച്ച മെറ്റീരിയലുകളും “ഓൺലൈൻ” അല്ലെങ്കിൽ ഇലക്‌ട്രോണിക് ഡോക്യുമെന്‍റേഷനും (മൊത്തത്തിൽ, “സോഫ്റ്റ്‌വെയർ”) ഉൾപ്പെടുന്നതും സാംസങ്ങിന്‍റെയും അതിന്‍റെ അഫിലിയേറ്റുചെയ്ത കമ്പനികളുടെയും അതിന്‍റെ മൂന്നാം-കക്ഷി വിതരണക്കാരുടെയും ലൈസൻസർമാരുടെയും ഉടമസ്ഥതയിലുള്ള സോഫ്റ്റ്‌വെയറിനായി, നിങ്ങൾക്കും (വ്യക്തിയാണെങ്കിലും ഒരൊറ്റ സ്ഥാപനമാണെങ്കിലും) Samsung Electronics Co., Ltd.-നും (“സാംസങ്ങ്”) ഇടയിലുള്ള നിയമപരമായ ഉടമ്പടിയാണ് ഈ ഉടമ്പടി.
വെയറബിൾ ഉപകരണത്തിലേക്ക് നിങ്ങളുടെ മൊബൈൽ ഉപകരണം (“ഉപകരണം”) കണക്റ്റുചെയ്യുകയും ഉപകരണത്തിലൂടെ നിങ്ങളുടെ വെയറബിൾ ഉപകരണത്തിന്‍റെ സോഫ്റ്റ്‌വെയർ മാനേജുചെയ്യാനും നിയന്ത്രിക്കാനും അപ്‌ഡേറ്റ് ചെയ്യാനും അനിവദിക്കുകയും ചെയ്യുന്ന സോഫ്റ്റ്‌വെയർ പ്രോഗ്രാമാണ് മാനേജർ. വെയറബിൾ ഉപകരണത്തിന്, സാധാരണ ഗതിയിൽ പ്രവർത്തിക്കുന്നതിന്, മുൻകൂട്ടി ലോഡുചെയ്തിട്ടുള്ള സോഫ്റ്റ്‌വെയറിന്‍റെ ഉപയോഗം ആവശ്യമാണ്.  വെയറബിൾ ഉപകരണവും മാനേജറും അതിന്‍റെ മുൻകൂട്ടി ലോഡുചെയ്തിട്ടുള്ള സോഫ്റ്റ്‌വെയറും ഉപയോഗിക്കുക വഴി നിങ്ങൾ ഈ ഉടമ്പടിയുടെ വ്യവസ്ഥകൾ അംഗീകരിക്കുന്നു.  നിങ്ങൾ ഈ വ്യവസ്ഥകൾ അംഗീകരിക്കുന്നില്ലെങ്കിൽ, വെയറബിൾ ഉപകരണവും മാനേജറും അതിന്‍റെ മുൻകൂട്ടി ലോഡുചെയ്തിട്ടുള്ള സോഫ്റ്റ്‌വെയറും ഉപയോഗിക്കരുത്.

1. സേവനങ്ങളും അറിയിപ്പുകളും
വെയറബിൾ ഉപകരണം ഒറ്റയ്ക്കോ നിങ്ങളുടെ ഉപകരണവുമായി ചേർന്നോ വ്യത്യസ്ത അനുഭവങ്ങൾ നൽകുന്നു. ഫോൺ കണക്ഷൻ ഇല്ലാതെയാണ് നിങ്ങൾ വെയറബിൾ ഉപകരണം ഉപയോഗിക്കുന്നതെങ്കിൽ, ചില പ്രവർത്തന പരിമിതകൾ ഉണ്ടായേക്കാം.
വെയറബിൾ ഉപകരണത്തിലെയും ഉപകരണത്തിലെയും പ്രവർത്തനങ്ങളെല്ലാം ഉടമയ്ക്കായിട്ടാണ് നൽകുന്നത് എന്നതിനാൽ, അനധികൃത ഉപയോഗത്തെ കുറിച്ച് ജാഗ്രത പാലിക്കുക. ഉപകരണത്തിലേക്ക് വെയറബിൾ ഉപകരണം ബന്ധിപ്പിച്ചിരിക്കുമ്പോൾ, പരസ്പരം ഡാറ്റ കൈമാറുന്നതിന് അവയിലോരോന്നിനും കഴിയും. ഉപകരണത്തിലേക്ക് എങ്ങനെ ബന്ധിപ്പിക്കണമെന്ന്/അതിൽ നിന്ന് എങ്ങനെ വിച്ഛേദിക്കണമെന്ന് മനസ്സിലാക്കിവയ്ക്കുക, നിങ്ങൾക്ക് കണക്ഷൻ തുടർന്നങ്ങോട്ട് വേണ്ടാത്ത സമയത്ത് ഉപകരണത്തിൽ നിന്ന് വെയറബിൾ ഉപകരണം വിച്ഛേദിക്കുക (Galaxy Buds എന്നിങ്ങനെയുള്ള ചില വെയറബിൾ ഉപകരണങ്ങൾ നിങ്ങളുടെ ഉപകരണത്തിലേക്ക് സ്വയമേവ ബന്ധിപ്പിച്ചേക്കാം.)

വെയറബിൾ ഉപകരണം വഴി നൽകപ്പെടുന്ന സേവനങ്ങളും ഒപ്പം/അല്ലെങ്കിൽ സവിശേഷതകളും, നിങ്ങളുടെ രാജ്യമോ ഉപകരണ മോഡലോ നെറ്റ്‌വർക്ക് ഓപ്പറേറ്ററോ പോലുള്ള പ്രത്യേക ഘടകങ്ങളെ അടിസ്ഥാനമാക്കി വ്യത്യാസപ്പെടാം അല്ലെങ്കിൽ പരിമിതമായേക്കാം.
പൊതുവായ ക്ഷേമത്തിനും ഫിറ്റ്‌നസ് മാനേജ്‌മെന്‍റുനുമായുള്ള ചില തരം സോഫ്റ്റ്‌വെയർ (“വ്യായാമ സോഫ്റ്റ്‌വെയർ”) വെയറബിൾ ഉപകരണത്തിൽ അടങ്ങിയേക്കാം അല്ലെങ്കിൽ ചില തരം സോഫ്റ്റ്‌വെയറുമായി പ്രവർത്തിക്കുന്നതിന് ഉപകരണം അനുയോജ്യമായിരിക്കാം. വെയറബിൾ ഉപകരണവും വ്യായാമ സോഫ്റ്റ്‌വെയറും ഉല്ലാസലക്ഷ്യങ്ങൾക്കായി മാത്രമുള്ളതാണ്, സ്ഥിതികളോ നിർണ്ണയിക്കുന്നതിനോ അല്ലെങ്കിൽ രോഗത്തിന്‍റെയോ മറ്റേതെങ്കിലും മെഡിക്കൽ ഉദ്ദേശ്യങ്ങളുടെയോ ശുശ്രൂഷയ്ക്കോ, ശമനത്തിനോ പ്രതിരോധത്തിനോ ഉപയോഗിക്കാനായി ഉദ്ദേശിക്കപ്പെടുന്നില്ല. വ്യായാമ സോഫ്റ്റ്‌വെയറിൽ നിന്ന് ഉത്ഭവിക്കുന്ന ചില ഡാറ്റ, വിവരം പകരുന്നതിനുള്ള ഉദ്ദേശ്യത്തിന് മാത്രമുള്ളതാണ്, മെഡിക്കൽ ഉപദേശമായി പരിഗണിക്കുന്നതിനോ നിങ്ങൾക്കും നിങ്ങളുടെ ഫിസിഷ്യനും അല്ലെങ്കിൽ മറ്റ് മെഡിക്കൽ ദാതാവിനും ഇടയിലുള്ള ബന്ധം പ്രതിസ്ഥാപിക്കുന്നതിന് ഉള്ളതല്ല. വ്യായാമ സോഫ്റ്റ്‌വെയറിലൂടെ ചിലത് നിങ്ങൾ മനസ്സിലാക്കി എന്നതുകൊണ്ട് പ്രൊഫഷണൽ മെഡിക്കൽ ഉപദേശം അവഗണിക്കാനോ ഉപദേശം തേടുന്നതിൽ കാലതാമസം വരുത്താനോ പാടുള്ളതല്ല.
സേവനങ്ങളുമായി ബന്ധപ്പെട്ട് ഒപ്പം/അല്ലെങ്കിൽ വ്യായാമ സോഫ്റ്റ്‌വെയർ നൽകുന്നതോ അതിലൂടെ കരസ്ഥമാക്കുന്നതോ അതിലൂടെ ആക്സസ് ചെയ്യുന്നതോ ആയ ശുപാർശകൾ, കോച്ചിംഗ്, നുറുങ്ങുകൾ ഒപ്പം/അല്ലെങ്കിൽ വിവരങ്ങളുടെ കൃത്യത എന്നിവയുമായി ബന്ധപ്പെട്ട് ഉപയോക്താക്കൾക്ക് വിധേയമാകേണ്ടി വരുന്ന എന്തെങ്കിലും പരിക്കുകൾക്കോ നാശങ്ങൾക്കോ നഷ്ടങ്ങൾക്കോ ഒപ്പം/അല്ലെങ്കിൽ ചെലവുകൾക്കോ സാംസങ്ങിന് യാതൊരു ബാധ്യതയും ഉണ്ടായിരിക്കില്ല. ബാഹ്യ മൂന്നാം കക്ഷി വെബ്‌സൈറ്റുകളിലോ റഫറൻസ് മെറ്റീരിയലുകളിലോ കാണുന്ന എന്തെങ്കിലും ലേഖനങ്ങളിലോ മെറ്റീരിയലുകളിലോ അടങ്ങിയിട്ടുള്ള വിവരങ്ങളുടെ കൃത്യതയ്ക്കോ അവ ഉപയോഗിക്കുന്നതുമായി ബന്ധപ്പെട്ട സുരക്ഷയ്ക്കോ സാംസങ്ങിന് ഒരു ഉത്തരവാദിത്തവും ഉണ്ടായിരിക്കുന്നതല്ല. ബാഹ്യ മൂന്നാം കക്ഷി വെബ്‌സൈറ്റുകളിലോ റെഫറൻസ് മെറ്റീരിയലുകളിലോ ഉള്ള വിവരങ്ങളിലേക്ക് നൽകിയിരിക്കുന്ന റെഫറൻസ്, സൈറ്റുകളിലെയോ റെഫറൻസിലെയോ വിവരങ്ങളുടെ കൃത്യതയ്ക്കുള്ള സാക്ഷ്യപത്രമായോ അവയുടെ ഉള്ളടക്കത്തിന്‍റെ പൊതുവായ സാക്ഷ്യപത്രമായോ എടുക്കരുത്. വെയറബിൾ ഉപകരണത്തിന്‍റെയോ വ്യായാമ സോഫ്റ്റ്‌വെയറിന്‍റെയോ അതിനുള്ളിൽ മുൻകൂറായി പ്രിലോഡുചെയ്തിട്ടുള്ള ഏതെങ്കിലും ആപ്ലിക്കേഷന്‍റെയോ ഉപയോഗത്തിൽ നിന്ന് നിങ്ങൾ നേടിയെടുക്കുന്ന ഏതൊരു വിവരവും ഉചിതമോ കൃത്യമോ പൂർണ്ണമോ വിശ്വസനീയമോ ആയേക്കില്ലെന്ന് നിങ്ങൾ അംഗീകരിക്കുന്നു, സമ്മതിക്കുന്നു.

2. ലൈസൻസിന്‍റെ അനുമതി
ഈ ഉടമ്പടിയുടെ വ്യവസ്ഥകൾക്കും നിബന്ധനകൾക്കും അനുസരിച്ച്, നിങ്ങളുടെ ഉപകരണത്തിൽ മാനേജർ ഇൻസ്റ്റാൾ ചെയ്യുന്നതിനും ഉപയോഗിക്കുന്നതിനും പ്രദർശിപ്പിക്കുന്നതിനും പ്രവർത്തിക്കുന്നതിനുമുള്ള ഒരു പരിമിതവും സമ്പൂർണ്ണമല്ലാത്തതും തിരിച്ചെടുക്കാനാവുന്നതുമായ ലൈസൻസാണ് നിങ്ങൾക്ക് നൽകുന്നത്. മാനേജർ വഴിയായി ഒരു ഉപകരണത്തിലേക്ക് ഒന്നിലധികം വെയറബിൾ ഉപകരണങ്ങൾ നിങ്ങൾക്ക് ബന്ധിപ്പിക്കാവുന്നതാണ്, എന്നാൽ ഒരേ സമയത്ത് നിങ്ങൾ വെയറബിൾ ഉപകരണം ലഭ്യമാക്കരുത്. കൂടാതെ, PC-യിലേക്ക് ഉൾപ്പെടെ, എന്നാൽ അതിൽ മാത്രമായി പരിമിതപ്പെടുത്താതെ, ഒന്നിലധികം ഉപകരണങ്ങളിലേക്ക് നിങ്ങൾ ഒരു വെയറബിൾ ഉപകരണം ബന്ധിപ്പിക്കാൻ പാടുള്ളതല്ല.
സോഫ്റ്റ്‌വെയറിന്‍റെ ചില ഭാഗങ്ങൾ, ഓപ്പൺ സോഴ്സ് ലൈസൻസുകൾക്ക് വിധേയമായിരിക്കാം.  ഈ ഉടമ്പടിയുടെ വ്യവസ്ഥകൾ ചിലതിനെ ഓപ്പൺ സോഴ്സ് ലൈസൻസിന്‍റെ വകുപ്പുകൾ അസാധുവാക്കിയേക്കാം.

3. അവകാശങ്ങളുടെയും ഉടമസ്ഥതയുടെയും സംവരണം
ഈ ഉടമ്പടിയിൽ നിങ്ങൾക്ക് വ്യക്തമായി നൽകാത്ത എല്ലാ അവകാശങ്ങളും സാംസങ്ങിൽ നിക്ഷിപ്തമാണ്. പകർപ്പവകാശ നിയമങ്ങളാലും മറ്റ് ബൗദ്ധിക സ്വത്തവകാശ നിയമങ്ങളാലും ഉടമ്പടികളാലും സോഫ്റ്റ്‌വെയർ പരിരക്ഷിക്കപ്പെടുന്നു. ഈ സോഫ്റ്റ്‌വെയറിന്‍റെ അവകാശവും പകർപ്പവകാശവും മറ്റ് ബൗദ്ധിക സ്വത്തവകാശവും സാംസങ്ങിന്‍റെ ഉടമസ്ഥതയിലാണ്. ഈ സോഫ്റ്റ്‌വെയർ ലൈസൻസ് ചെയ്യപ്പെട്ടിരിക്കുകയാണ്, വിറ്റിരിക്കുകയല്ല.

4. നിയന്ത്രണങ്ങൾ
സോഫ്റ്റ്‌വെയർ അതേപടി പകർത്താനോ ഡികമ്പൈൽ ചെയ്യാനോ അഴിച്ചെടുക്കാനോ മറ്റ് വിധത്തിൽ സോഴ്സ് കോഡ് അല്ലെങ്കിൽ അൽഗരിതങ്ങൾ കണ്ടത്താൻ ശ്രമിക്കാനോ, അല്ലെങ്കിൽ സോഫ്റ്റ്‌വെയറിന്‍റെ ഏതെങ്കിലും സവിശേഷതകൾ പരിഷ്കരിക്കാനോ അപ്രാപ്തമാക്കാനോ അല്ലെങ്കിൽ സോഫ്റ്റ്‌വെയർ അടിസ്ഥാനമാക്കിയുള്ള സമാന പ്രവൃത്തികൾ സൃഷ്ടിക്കാനോ പാടില്ല. സോഫ്റ്റ്‌വെയർ വാടകയ്ക്ക് നൽകാനോ പാട്ടത്തിന് നൽകാനോ വായ്പയായി നൽകാനോ ഉപ ലൈസൻസ് നൽകാനോ സോഫ്റ്റ്‌വെയർ ഉപയോഗിച്ച് വാണിജ്യപരമായ ഹോസ്റ്റിംഗ് സേവനങ്ങൾ നൽകാനോ പാടുള്ളതല്ല.

5. സേവനത്തിന്‍റെ അപ്‌ഡേറ്റുകൾ, മാറ്റം അല്ലെങ്കിൽ താൽക്കാലികമായ നിർത്തിവയ്ക്കൽ
ബഗ് പരിഹരിക്കലുകൾ, സേവനം മെച്ചപ്പെടുത്തലുകൾ, പുതിയ സവിശേഷതകൾ, നിലവിലെ പ്രവർത്തനങ്ങൾ ഇല്ലാതാക്കൽ അല്ലെങ്കിൽ സേവനത്തിന്‍റെ പരിഷ്കരണം എന്നിവ ഉൾപ്പെടെ, എന്നാൽ ഇവയിൽ മാത്രം പരിമിതപ്പെടുത്താതെ, ഏത് സമയത്തും സേവനത്തിലേക്ക് അപ്‌ഡേറ്റുകളോ അപ്‌ഗ്രേഡുകളോ (“അപ്‌ഡേറ്റുകൾ”) സാംസങ്ങ് നൽകിയേക്കാം അല്ലെങ്കിൽ ലഭ്യമാക്കിയേക്കാം. അത്തരം അപ്‌ഡേറ്റുകൾക്കൊപ്പം പ്രത്യേക വ്യവസ്ഥകളും നിബന്ധനകളും നൽകാത്ത പക്ഷം, അപ്‌ഡേറ്റുകളെ നിയന്ത്രിക്കുന്നത് ഈ ഉടമ്പടി ആയിരിക്കും, നൽകിയിട്ടുള്ള പക്ഷം അപ്‌ഡേറ്റുകളെ പ്രത്യേക വ്യവസ്ഥകളും നിബന്ധനകളും നിയന്ത്രിക്കും. നിങ്ങളെയും മറ്റ് ഉപയോക്താക്കളെയും സഹായിക്കുന്നതിനായി, സുരക്ഷാ സോഫ്റ്റ്‌വെയറിലേക്കുള്ള അപ്‌ഡേറ്റുകളോ സുപ്രധാന ബഗ് ഫിക്സുകളോ മറ്റ് പ്രധാനപ്പെട്ട അപ്‌ഡേറ്റുകളോ സ്വയമേവ ഡൗൺലോഡ് ചെയ്യുകയും ഇൻസ്റ്റാൾ ചെയ്യപ്പെടുകയും ചെയ്യാം, എന്നാൽ അത്തരം അപ്ഡേറ്റുകൾ സമസബന്ധിതമായി സ്വീകരിക്കുന്നതിന്‍റെ പ്രാധാന്യം കണക്കിലെടുത്താണിത് സംഭവിക്കുക. സേവനമോ അല്ലെങ്കിൽ അതിലെ ഏതെങ്കിലും ഭാഗമോ മാറ്റുന്നതിനോ താൽക്കാലികമായി നിർത്തുന്നതിനോ നീക്കം ചെയ്യുന്നതിനോ ഉപയോഗം പരിമിതപ്പെടുത്തുന്നതിനോ, സേവനത്തിലേക്കോ അതിലെ ഏതെങ്കിലും ഭാഗത്തിലേക്കോ ഉള്ള ആക്സസ് അപ്രാപ്തമാക്കുന്നതിനോ ഉള്ള അവകാശം വ്യക്തമായും സാംസങ്ങിൽ നിക്ഷിപ്തമാണ്.
വെയറബിൾ ഉപകരണത്തിലേക്കുള്ള സോഫ്റ്റ്‌വെയർ അപ്‌ഡേറ്റുകൾ നിങ്ങൾക്ക് സാംസങ്ങ് നൽകിയേക്കാം അല്ലെങ്കിൽ ലഭ്യമാക്കിയേക്കാം. പൊതുവെ, മാനേജർ ഉപയോഗിച്ചുകൊണ്ട് നിങ്ങൾക്ക് വെയറബിൾ ഉപകരണത്തിന്‍റെ സോഫ്റ്റ്‌വെയർ അപ്‌ഡേറ്റ് ചെയ്യാവുന്നതാണ്, എന്നിരുന്നാലും Galaxy Buds എന്നിങ്ങനെയുള്ള ചില സാഹചര്യങ്ങളിൽ, PCസോഫ്റ്റ്‌വെയർ ഉപയോഗിച്ച് നിങ്ങൾക്ക് ചെയ്യാവുന്നതാണ്.
അത്തരം അപ്‌ഡേറ്റിലൂടെ നൽകിയിട്ടുള്ള പതിപ്പ് ഉപയോഗിക്കുന്നതിന്, അപ്‌ഡേറ്റിന് യോഗ്യതയുള്ള സോഫ്റ്റ്‌വെയറിനായി നിങ്ങൾക്കാദ്യം ലൈസൻസ് ലഭിച്ചിരിക്കണം. അപ്‌ഡേറ്റ് ചെയ്ത പതിപ്പിൽ പുതിയ ഫംഗ്ഷനുകൾ കൂട്ടിച്ചേർക്കപ്പെടാം, ചില പരിമിത സാഹചര്യങ്ങളിൽ, നിലവിലുള്ള ചില ഫംഗ്ഷനുകൾ ഇല്ലാതാക്കിയേക്കാം. പൊതുവെ അപ്‌ഡേറ്റ് ലഭ്യമായിരിക്കുമെങ്കിലും, ചില പരിമിതമായ സാഹചര്യങ്ങളിൽ, നിങ്ങളുടെ നെറ്റ്‌വർക്ക് കാരിയർ വഴി മാത്രമാണ് അപ്‌ഡേറ്റുകൾ നൽകപ്പെടുക, നിങ്ങളുടെ നെറ്റ്‌വർക്ക് ദാതാവുമായി നിങ്ങൾക്കുള്ള കരാർ ബന്ധമായിരിക്കും അത്തരം അപ്‌ഡേറ്റുകളെ നിയന്ത്രിക്കുക. സുരക്ഷാ സോഫ്റ്റ്‌വെയറിലേക്കുള്ള അപ്‌ഡേറ്റുകളോ സുപ്രധാന ബഗ് ഫിക്സുകളോ മറ്റ് പ്രധാനപ്പെട്ട അപ്‌ഡേറ്റുകളോ സ്വയമേവ ഡൗൺലോഡ് ചെയ്യുകയും ഇൻസ്റ്റാൾ ചെയ്യപ്പെടുകയും ചെയ്യാം, എന്നാൽ സമയാസമയങ്ങളിൽ അത്തരം അപ്‌ഡേറ്റ് സ്വീകരിക്കുന്നതിന്‍റെ പ്രാധാന്യം നൽകുന്ന സാഹചര്യത്തിലാണിത് സംഭവിക്കുക.

6. മൂന്നാം കക്ഷി സേവനങ്ങളും ഉള്ളടക്കവും
മൂന്നാം കക്ഷിയിൽ നിന്നുള്ള സേവനങ്ങളും നിങ്ങൾക്ക് ലഭ്യമായേക്കാം. വ്യായാമ സോഫ്റ്റ്‌വെയർ, ഏതെങ്കിലും മൂന്നാം കക്ഷി സേവനങ്ങളുടെ ഉള്ളടക്കം, കൃത്യത, പൂർണ്ണത, ഫലപ്രാപ്തി അല്ലെങ്കിൽ എന്തെങ്കിലും ബാധകമായ നിയമങ്ങളോ നിയന്ത്രണങ്ങളോ ആയുള്ള അനുവർത്തനം എന്നിവയ്ക്ക് ഏതൊരു ഉറപ്പും അല്ലെങ്കിൽ പ്രതിനിധീകരണവും സാംസങ്ങ് നിരാകരിക്കുന്നു.മൂന്നാം കക്ഷി സേവനങ്ങളുടെയും ഉള്ളടക്കങ്ങളുടെയും ഉപയോഗത്തെ നിയന്ത്രിക്കുന്നത് അത്തരം മൂന്നാം കക്ഷി ദാതാവിന്‍റെ ഉപയോഗ വ്യവസ്ഥകളോ ലൈസൻസ് ഉടമ്പടിയോ സ്വകാര്യതാ നയമോ മറ്റേതെങ്കിലും കരാറോ ആയിരിക്കാം. സേവനത്തിന്‍റെ ചില ഭാഗങ്ങൾക്ക് ഓപ്പൺ സോഴ്സ് ലൈസൻസ് ബാധകമായേക്കാം, ഈ സാഹചര്യത്തിൽ, സേവനത്തിന്‍റെ ആ ഭാഗവുമായി ബന്ധപ്പെട്ട്, ഈ ഉടമ്പടിയുടെ നിബന്ധനകളേക്കാൾ മുൻഗണന അത്തരം ഓപ്പൺ സോഴ്സ് ലൈസൻസുകൾക്ക് ആയേക്കാം.

 7. ഡാറ്റ ആക്സസ്
സോഫ്റ്റ്‌വെയറിലെ ചില സേവനങ്ങൾ ഉപയോഗിക്കുന്നതിന് നിങ്ങളുടെ മൊബൈൽ ഉപകരണത്തിന് ഇന്‍റർനെറ്റിലേക്ക് ആക്സസ് ഉണ്ടായിക്കേണ്ടത് ആവശ്യമായി വരാം, കൂടാതെ അവ നിങ്ങളുടെ നെറ്റ്‌വർക്ക് അല്ലെങ്കിൽ ഇന്‍റർനെറ്റ് ദാതാവ് ഏർപ്പെടുത്തിയ നിയന്ത്രണങ്ങൾക്ക് വിധേയമായിരിക്കുകയും ചെയ്യും. സോഫ്റ്റ്‌വെയർ നിങ്ങളുടെ മൊബൈൽ നെറ്റ്‌വർക്കിലൂടെ ഇന്‍റർനെറ്റ് ആക്സസ് ചെയ്തേക്കാം, നിങ്ങളുടെ പേയ്‌മെന്‍റ് പ്ലാനിനെ അടിസ്ഥാനമാക്കി ഇത് അധിക നിരക്കുകൾക്ക് കാരണമായേക്കാം. കൂടുതലായി, സോഫ്റ്റ്‌വെയറിലെ ചില സവിശേഷതകൾ നിങ്ങൾ ആസ്വദിക്കുന്നതിനെ നിങ്ങളുടെ ഉപകരണത്തിന്‍റെ അനുയോജ്യത, പ്രകടനം എന്നിവ ബാധിച്ചേക്കാം.

8. സോഫ്റ്റ്‌വെയർ ട്രാൻസ്ഫർ
ഈ ഉടമ്പടിയോ അതിൽ അനുമതി നൽകിയിരിക്കുന്ന സോഫ്റ്റ്‌വെയറിലേലേക്കുള്ള ഏതെങ്കിലും അവകാശങ്ങളോ ചുമതലകളോ, സോഫ്റ്റ്‌വെയറിനൊപ്പം വരുന്ന വെയറബിൾ ഉപകരണത്തിന്‍റെ വിൽപ്പനയുമായി ബന്ധപ്പെട്ട് അല്ലാത്ത പക്ഷം, ഏതെങ്കിലും മൂന്നാം കക്ഷിക്ക് നിങ്ങൾ കൈമാറരുത്. അത്തരം സാഹചര്യത്തിൽ, ട്രാൻസ്ഫറിൽ എല്ലാ സോഫ്റ്റ്‌വെയറും (എല്ലാ ഘടകഭാഗ ഭാഗങ്ങളും മീഡിയയും പ്രിന്‍റുചെയ്ത മെറ്റീരിയലുകളും എന്തെങ്കിലും അപ്‌ഗ്രേഡുകൾ ഉണ്ടെങ്കിൽ അവയും ഈ ഉടമ്പടിയും ഉൾപ്പെടെ) ഉൾപ്പെടണം, സോഫ്റ്റ്‌വെയറിന്‍റെ പകർപ്പുകൾ നിങ്ങൾ കൈവശം വയ്ക്കാൻ പാടുള്ളതല്ല. ട്രാൻസ്ഫർ ഒരിക്കലും കൺസൈൻമെന്‍റ് പോലെയൊരു നേരിട്ടല്ലാത്ത ട്രാൻസ്ഫർ ആയിരിക്കരുത്. ട്രാൻസ്ഫറിന് മുമ്പായി, സോഫ്റ്റ്‌വെയർ സ്വീകരിക്കുന്ന ആത്യന്തിക ഉപയോക്താവ് ഈ ഉടമ്പടിയിലെ എല്ലാ വ്യവസ്ഥകളും സമ്മതിക്കണം.

9. നിയമം പാലിക്കൽ
വിവിധ രാജ്യങ്ങളുടെ കയറ്റുമതി നിയന്ത്രണങ്ങൾക്ക് വിധേയമാണ് മാനേജറോ സോഫ്റ്റ്‌വെയറോ എന്ന് നിങ്ങൾ അംഗീകരിക്കുന്നു. ബാധകമായ എല്ലാ കയറ്റുമതി നിയന്ത്രണ നിയമങ്ങളും നിയന്ത്രണങ്ങളും ഉൾപ്പെടെ, മാനേജർക്കോ സോഫ്റ്റ്‌വെയറിനോ ബാധകമായ എല്ലാ അന്തർദ്ദേശീയ - ദേശീയ നിയമങ്ങളും പാലിക്കുമെന്ന് നിങ്ങൾ സമ്മതിക്കുന്നു.

10. അവസാനിപ്പിക്കൽ
അവസാനിപ്പിക്കപ്പെടുന്നത് വരെ ഈ ഉടമ്പടി പ്രാബല്യത്തിൽ തുടരും. ഈ ഉടമ്പടിയുടെ ഏതെങ്കിലുമൊരു വ്യവസ്ഥയോ നിബന്ധനയോ പാലിക്കുന്നതിൽ നിങ്ങൾ പരാജയപ്പെട്ടാൽ, സാംസങ്ങിൽ നിന്നുള്ള അറിയിപ്പ് കൂടാതെ സ്വയമേവ ഈ ഉടമ്പടിക്ക് കീഴിലുള്ള നിങ്ങളുടെ അവകാശങ്ങൾ അവസാനിപ്പിക്കപ്പെടും. ഈ ഉടമ്പടി അവസാനിപ്പിക്കപ്പെട്ടാൽ, മാനേജറോ സോഫ്റ്റ്‌വെയറോ ഉപയോഗിക്കുന്നത് നിങ്ങൾ നിർത്തുകയും മാനേജറിന്‍റെയോ സോഫ്റ്റ്‌വെയറിന്‍റെയോ എല്ലാ പകർപ്പുകളും നശിപ്പിക്കുകയും വേണം.

11. വാറന്‍റിയുടെ നിരാകരണം
നിങ്ങളുടെ വെയറബിൾ ഉപകരണത്തിനൊപ്പം ലഭിക്കുന്ന പരിമിത വാറന്‍റിയിൽ പ്രത്യേകമായും വ്യക്തമായും പ്രസ്താവിക്കാത്ത പക്ഷം, സാംസങ്ങിൽ നിന്ന് പ്രത്യക്ഷമായതോ പരോക്ഷമായതോ ആയ എന്ത് തരത്തിലുള്ള വാറന്‍റികളും കൂടാതെ, “ഉള്ളതിൻ പടി”യും “ലഭ്യമാകുന്നത് പോലെയും” ആണ് സാംസങ്ങ് മുഖേനെയുള്ളസോഫ്റ്റ്‌വെയർ (വെയറബിൾ ഉപകരണത്തിനൊപ്പം നൽകിയതായാലും ഡൗൺലോഡ് ചെയ്തതായാലും അല്ലെങ്കിൽ മറ്റുതരത്തി കരസ്ഥമാക്കിയതായാലും) നൽകിയിരിക്കുന്നത്. ബാധകമായ നിയമം അനുവദിക്കുന്ന സാധ്യമായ പരമാവധി പരിധിയോളം, വ്യാപാരയോഗ്യത, തൃപ്തികരമായ ഗുണനിലവാരം അല്ലെങ്കിൽ തൊഴിലാളിയുടേത് പോലുള്ള പ്രയത്നം, ഒരു പ്രത്യേക ഉദ്ദേശ്യത്തിനായുള്ള അനുയോജ്യത, വിശ്വാസ്യത അല്ലെങ്കിൽ ലഭ്യത, കൃത്യത, വൈറസുകളുടെ അഭാവം, പൂർണ്ണമായ ആസ്വാദനം, മൂന്നാം കക്ഷികളുടെ അവകാശങ്ങളുടെ ലംഘനമോ അവകാശങ്ങളുടെ മറ്റ് ലംഘനമോ ഇല്ലായ്ക എന്നിവയുടെ സൂചിത വാറന്‍റികൾ ഉൾപ്പെടെ, എന്നാൽ ഇവയിൽ മാത്രമായി പരിമിതപ്പെടുത്താതെ, വ്യക്തമോ സൂചിതമോ ചട്ടപ്രകാരമുള്ളതോ ആയ എല്ലാ വാറന്‍റികളും സാംസങ്ങ് നിരാകരിക്കുന്നു. സൂചിത വാറന്‍റികളുടെ ഒഴിവാക്കലുകളോ പരിമിതികളോ ചില ജൂറിസ്ഡിക്ഷനുകൾ അനുവദിക്കുന്നില്ല, അതുകൊണ്ട് മുകളിലെ ഒഴിവാക്കലുകളോ പരിമിതികളോ നിങ്ങൾക്ക് ബാധകമായേക്കില്ല.

12. സാംസങ്ങ് ആപ്ലിക്കേഷനുകളും സേവനങ്ങളും
നിങ്ങളുടെ വെയറബിൾ ഉപകരണത്തിലേക്ക് ചില ആപ്ലിക്കേഷനുകളും ഒപ്പം/അല്ലെങ്കിൽ സേവനങ്ങളും മുൻകൂറായി ലോഡുചെയ്തിരിക്കാം അല്ലെങ്കിൽ ഡൗൺലോഡ് ചെയ്യപ്പെട്ടേക്കാം. അത്തരം ആപ്ലിക്കേഷനുകൾക്കും ഒപ്പം/അല്ലെങ്കിൽ സേവനങ്ങൾക്കും സാംസങ്ങ് സേവന അംഗത്വം (“Samsung Account”) ആവശ്യമായേക്കാം. Samsung Account-നായുള്ള പ്രതേക വ്യവസ്ഥകളിലും നിബന്ധനകളിലും, ഒപ്പം തന്നെ, സ്വകാര്യതാ നയത്തിലും Samsung Account-ന് കീഴിലുള്ള നിങ്ങളുടെ ബാധ്യതകളും അവകാശങ്ങളും നിഷ്കർഷിച്ചിരിക്കുന്നു.

13. ബാധ്യതയുടെ പരിമിതി
പിശകുകൾ, ഉപേക്ഷകൾ, തടസ്സങ്ങൾ, കേടുപാടുകൾ, പ്രവർത്തനത്തിലോ ട്രാൻസ്മിഷനിലോ കാലതാമസം, കമ്പ്യൂട്ടർ വൈറസ്, ബന്ധിപ്പിക്കുന്നതിൽ പരാജയം, നെറ്റ്‌വർക്ക് നിരക്കുകൾ, നാശനഷ്ടങ്ങളെ കുറിച്ച് സാംസങ്ങിന് മുൻകൂട്ടി വിവരം ലഭിച്ചിട്ടുണ്ടെങ്കിൽ പോലും ഉണ്ടാകുന്ന നേരിട്ടുള്ളതും സവിശേഷവും സാന്ദർഭികവും അനുകരണത്തിൽ നിന്ന് ഉണ്ടാകുന്നതും പരോക്ഷഫലമായതുമായ നാശനഷ്ടങ്ങൾ ഉണ്ടാക്കുന്നതോ അവയുമായി ബന്ധപ്പെട്ടുള്ളതോ ആയ നാശനഷ്ടങ്ങൾ ഉൾപ്പെടെ, എന്നാൽ ഇവയിൽ മാത്രം പരിമിതപ്പെടുത്തുന്നില്ല, സോഫ്റ്റ്‌വെയറോ അതിലെ ഉള്ളടക്കമോ പ്രവർത്തനക്ഷമതയോ ഉപയോഗിക്കുന്നതിൽ നിന്ന് അല്ലെങ്കിൽ ഉപയോഗിക്കാൻ കഴിയാത്തതിൽ നിന്ന് ഉണ്ടാകുന്ന അല്ലെങ്കിൽ ഉപയോഗിക്കുന്നതുമായോ ഉപയോഗിക്കാൻ കഴിയാത്തതുമായോ ബന്ധപ്പെട്ട ഏതൊരു നാശനഷ്ടങ്ങൾക്കും സാംസങ്ങിന് ബാധ്യത ഉണ്ടായിരിക്കുന്നതല്ല. സാന്ദർഭികമോ പരോക്ഷഫലമായതോ ആയ നാശനഷ്ടങ്ങളുടെ ഒഴിവാക്കലുകളോ പരിമിതികളോ ചില ജൂറിസ്ഡിക്ഷനുകൾ അനുവദിക്കുന്നില്ല, അതുകൊണ്ട് മുകളിലെ ഒഴിവാക്കലുകളോ പരിമിതികളോ നിങ്ങൾക്ക് ബാധകമായേക്കില്ല.മുകളിൽ പറഞ്ഞത് നിലനിൽക്കേ തന്നെ, കരാറിനെയോ നിയമലംഘനത്തിനെയോ അടിസ്ഥാനമാക്കിയവയും അല്ലെങ്കിൽ സോഫ്റ്റ്‌വെയറിന്‍റെ നിങ്ങളുടെ ഉപയോഗത്തിൽ നിന്ന് ഉത്ഭവിക്കുന്നവയും അല്ലെങ്കിൽ ഈ ഉടമ്പടിയുടെ മറ്റേതെങ്കിലും വകുപ്പിൽ പറയുന്നവയും ഉൾപ്പെടെ, എന്നാൽ ഇവയിൽ മാത്രമായി പരിമിതപ്പെടുത്തുന്നില്ല, നഷ്ടങ്ങൾ, നാശനഷ്ടങ്ങൾ, നടപടിയുടെ കാരണങ്ങൾ എന്നിവയുമായി ബന്ധപ്പെട്ട് നിങ്ങൾ തരേണ്ട സാംസങ്ങിന്‍റെ മൊത്തം ബാധ്യത, സോഫ്റ്റ്‌വെയറിനായി വാങ്ങുന്ന വ്യക്തി പ്രത്യേകമായി സാംസങ്ങിന് നൽകിയിട്ടുള്ള തുകയേക്കാൾ അധികരിക്കില്ല. ആത്യന്തിക ഉദ്ദേശ്യം നിറവേറ്റുന്നതിന് പരിഹാരം പരാജയപ്പെടുന്നുവെങ്കിൽ പോലും, മുകളിൽ പറഞ്ഞിരിക്കുന്ന പരിമിതികളും ഒഴിവാക്കലുകളും നിരാകരണവ്യവസ്ഥകളും (വിഭാഗങ്ങൾ 11, 12 എന്നിവ ഉൾപ്പെടെ), ബാധകമായ നിയമം അനുവദിക്കുന്ന പരമാവധിയോളം ബാധകമായിരിക്കും.

14. ബാധകമായ നിയമം
നിയമ സംവിധാനങ്ങളുടെ വൈരുദ്ധ്യം പരിഗണിക്കാതെ തന്നെ, നിങ്ങൾ താമസിക്കുന്ന സ്ഥലത്തെ ജൂറിസ്ഡിക്ഷനായിരിക്കും ഈ ഉടമ്പടിയെ നിയന്ത്രിക്കുന്നത്. ഈ ഉടമ്പടിയെ ചരക്കുകളുടെ അന്തർദ്ദേശീയ വിൽപ്പനയ്ക്കായുള്ള കരാറുകളുമായി ബന്ധപ്പെട്ട UN ഉടമ്പടി നിയന്ത്രിക്കില്ല, ഇതിന്‍റെ ഉപയോഗം വ്യക്തമായി ഒഴിവാക്കിയിട്ടുണ്ട്.

15. തർക്ക പരിഹാരം
ഈ ഉടമ്പടിയിൽ നിന്നോ സോഫ്റ്റ്‌വെയറിന്‍റെ നിങ്ങളുടെ ഉപയോഗത്തിൽ നിന്നോ എന്തെങ്കിലും തരത്തിൽ ഉത്ഭവിക്കുന്ന തർക്കമോ വിവാദമോ അഭിപ്രായ വ്യത്യാസമോ ഹിതകരമായി പരിഹരിക്കപ്പെടുന്നില്ലെങ്കിൽ, നിങ്ങൾ താമസിക്കുന്ന സ്ഥലത്തെ ജൂറിസ്ഡിക്ഷന്റെ കോടതികളുടെ സമ്പൂർണ്ണമല്ലാത്ത ജൂറിസ്ഡിക്ഷന് അവ വിധേയമാക്കപ്പെടും. മുകളിൽ പറഞ്ഞത് നിലനിൽക്കേ തന്നെ, ഏതെങ്കിലും ജൂറിസ്ഡിക്ഷനിൽ അനുശാസന പരിഹാരത്തിനായി (അല്ലെങ്കിൽ തത്തുല്യമായ തരത്തിലുള്ള ഉടനടിയുള്ള നിയമപരമായ സമാശ്വാസത്തിനായി) സാംസങ്ങ് അപേക്ഷിച്ചേക്കാം.

16. മുഴുവൻ കരാർ
സോഫ്റ്റ്‌വെയറുമാറ്റി ബന്ധപ്പെട്ട് നിങ്ങൾക്കും സാംസങ്ങിനും ഇടയിലുള്ള മുഴുവൻ കരാറായ ഈ ഉടമ്പടി, സോഫ്റ്റ്‌വെയറുമാറ്റി ബന്ധപ്പെട്ട് മുമ്പ് നടന്നിട്ടുള്ളതോ സമീപകാലത്ത് നടന്നിട്ടുള്ളതോ ആയ വാക്കാലുള്ളതോ രേഖാമൂലമായതോ ആയ എല്ലാ ആശയവിനിമയങ്ങൾ, നിർദ്ദേശങ്ങൾ, പ്രതിനിധീകരണങ്ങൾ അല്ലെങ്കിൽ ഈ ഉടമ്പടിയിൽ ഉൾപ്പെടുത്തിയിട്ടുള്ള മറ്റ് വിഷയങ്ങൾ എന്നിവയെ അസാധുവാക്കുന്നതാണ്. ഈ ഉടമ്പടിയുടെ ഏതെങ്കിലും വകുപ്പിന് സാധുതയില്ലെന്നോ നിലനിൽക്കാത്തതാണെന്നോ നടപ്പാക്കാൻ കഴിയാത്തതാണെന്നോ നിയമവിരുദ്ധമാണെന്നോ കണ്ടെത്തുകയാണെങ്കിൽ, മറ്റ് വകുപ്പുകൾ പ്രാബല്യത്തിൽ തന്നെ തുടരുന്നതാണ്.

