Son Kullanıcı Lisans Sözleşmesi

Galaxy Watch, Galaxy Fit ve Galaxy Buds serisi gibi Samsung üretimi olan veya Samsung markalı giyilebilir cihaz ürünlerini (topluca “Giyilebilir Cihaz”) ve Samsung giyilebilir cihaz yöneticisi uygulamalarını (topluca “Manager”) kullanmadan önce önemli bilgiler içeren işbu Son Kullanıcı Lisans Sözleşmesini (“Sözleşme”) dikkatlice okuyun.
İşbu Sözleşme, ilgili Giyilebilir Cihaz ve/veya Manager (topluca “Yazılım”) kullanımınıza yönelik yazılım ve ilgili ortam, basılı materyal, “çevrimiçi” veya elektronik belgeleri içeren ve işbu Sözleşmeye dahil olan Samsung, bağlı şirketleri, üçüncü şahıs tedarikçileri ve lisans verenlerinin mülkiyetinde bulunan yazılımlara ilişkin olarak siz (tek bir kişi veya kuruluş) ile Samsung Electronics Co., Ltd. (“Samsung”) arasında akdedilen yasal sözleşmeyi teşkil eder.
Manager, mobil cihazınızı (“Cihaz”) Giyilebilir Cihaza bağlamak için kullanılan ve ayrıca Giyilebilir Cihaz yazılımını Cihaz aracılığıyla yönetmenize, kontrol etmenize veya güncellemenize olanak tanıyan bir yazılım programıdır. Giyilebilir Cihazın kullanılabilmesi için normal çalışan ve önceden yüklenmiş yazılım gereklidir.  Giyilebilir Cihazı, Manager’ı veya önceden yüklenmiş yazılımları kullanmakla işbu Sözleşmenin şartlarını kabul etmiş olursunuz.  Bu şartları kabul etmiyorsanız Giyilebilir Cihazı, Manager’ı veya önceden yüklenmiş yazılımını kullanmayın.

1. Hizmetler ve Bildirimler
Giyilebilir Cihaz veya Cihazınızla bağlantılı olarak çeşitli deneyimler sağlar. Giyilebilir Cihazı telefon bağlantısı olmadan kullanırsanız, bazı işlevsel kısıtlamalar olabilir.
Giyilebilir Cihaz ve Cihaz içinde işlevler, bunların sahibine sağlanacağından lütfen yetkisiz erişime karşı dikkat edin. Giyilebilir Cihaz ile Cihaz bağlandığında, birbirlerine kullanıcı verileri aktarabilirler. Lütfen Cihazda bağlantı kurma/kesme yöntemine dikkat edin ve bağlantıya artık ihtiyacınız yoksa lütfen Giyilebilir Cihazın Cihaz ile olan bağlantısını kesin (Galaxy Buds gibi bazı giyilebilir cihazlar, Cihazınıza otomatik olarak bağlanabilir.)

Giyilebilir Cihaz tarafından sağlanan hizmetler ve/veya özellikler ülkenize, Cihaz modeline veya ağ operatörüne bağlı olarak değişiklik gösterebilir ya da sınırlı olabilir.
Giyilebilir Cihaz ve Manager, genel zindelik ve fitness yönetimi için belirli Yazılımlar (“Fitness Yazılımı”) içerebilir ya da bunlarla uyumlu olabilir. Giyilebilir Cihaz ve Fitness Yazılımı yalnızca eğlence amaçlı kullanıma yöneliktir ve hastalık veya başka durumların tanısında ya da hastalık iyileştirme, azaltma, tedavisi veya önlenmesinde ya da başka herhangi bir tıbbi amaçla kullanıma yönelik değildir. Fitness Yazılımından türetilen belirli veriler yalnızca bilgilendirme amaçlıdır ve tıbbi bir tavsiye olarak ele alınmaya yönelik değildir ya da sizinle hekiminiz veya başka bir tıbbi sorumlu arasındaki ilişkinin yerine geçmez. Fitness Yazılımından öğrendiğiniz bir şeyden dolayı profesyonel tıbbi tavsiyeleri göz ardı etmeyin ya da bunlara başvurmakta gecikmeyin.
Samsung; öneriler, antrenörlük, ipuçları ve/veya rehberlik dahil hizmetler ve/veya bilgilerle bağlantılı olarak kullanıcıların başına gelen yaralanma, zarar, kayıp ve/veya masraflardan ya da Fitness Yazılımı tarafından sağlanan veya alınan herhangi bir bilginin doğruluğundan dolayı yükümlü değildir. Samsung, harici üçüncü taraf web sitelerinde veya başvuru malzemelerinde görünen makaleler veya malzemelerde bulunan bilgilerin doğruluğundan veya bunları kullanmanın güvenliğinden sorumlu değildir. Harici üçüncü taraf web sitelerinde veya başvuru malzemelerinde bulunan bilgilere yapılan başvuru, o bilgilerin doğruluğunu tasdik olarak ya da genel olarak o site veya başvurunun içeriklerini tasdik olarak algılanmamalıdır. Giyilebilir Cihaz ya da Fitness Yazılımı ya da bunların içinde önceden yüklü herhangi bir uygulamanın kullanımından elde ettiğiniz bilgilerin uygun, doğru, eksiksiz ya da güvenilir olmayabileceğini onaylayıp kabul edersiniz.

2. Lisans Verilmesi
İşbu Sözleşmenin hüküm ve koşulları kapsamında size Manager yazılımının Cihazınız üzerinde yüklemek, kullanmak, erişmek, görüntülemek ve çalıştırmak üzere münhasır olmayan ve iptal edilebilir bir lisans verilmektedir. Birden çok Giyilebilir Cihazı, Manager yoluyla bir Cihaza bağlayabilirsiniz; ancak, Giyilebilir Cihazı aynı anda kullanılabilir hale getiremezsiniz. Ayrıca, bir Giyilebilir Cihazı, bilgisayar dahil, ancak bununla sınırlı olmamak üzere birden çok Cihaza bağlayamazsınız.
Yazılımının belirli kısımları açık kaynak lisanslara tabi olabilir.  Açık kaynak lisansı hükümleri, bu Sözleşmenin bazı şartlarını geçersiz kılabilir.

3. Haklar ve Mülkiyetin Korunması
Samsung, bu Sözleşmede size açık bir şekilde verilmemiş tüm hakları saklı tutar. Yazılım, telif hakları ile diğer fikri mülkiyet haklarına ilişkin kanun ve anlaşmalarla korunmaktadır. Yazılıma ilişkin tasarruf, telif ve diğer fikri mülkiyet hakları Samsung’a aittir. Yazılım satılmamakta, lisansı verilmektedir.

4. Kısıtlamalar
Yazılım üzerinde tersine mühendislik işlemi yapamaz, Yazılımı kaynak koda dönüştüremez, parçalarına ayıramaz veya başka şekillerde Yazılımın kaynak kodunu veya algoritmasını bulmaya kalkışamazsınız; Yazılımın herhangi bir özelliği değiştiremez veya devre dışı bırakamazsınız veya Yazılıma dayalı olarak türetilmiş çalışmalar oluşturamazsınız. Yazılımı kiraya veremez, finansal kiralamasını yapamaz, alt lisansını veremez veya Yazılım ile ticari barındırma hizmetleri sağlayamazsınız.

5. Hizmetin Güncellemeleri, Değiştirilmesi veya Askıya Alınması
Samsung istediği zaman, hata düzeltmeleri, hizmet geliştirmeleri, yeni özellikler, mevcut işlevlerin silinmesi veya Hizmetin üzerinde değişiklik yapılması dahil, ancak bunlarla sınırlı olmamak üzere Hizmet için güncellemeler veya yükseltmeler (“Güncellemeler”) sağlayabilir veya sunabilir. Güncellemelerin beraberinde ayrı hüküm ve koşullar bulunmadığı sürece Güncellemeler, bu Sözleşmeye tabi olacak, aksi halde ayrı hüküm ve koşullara tabi olacaktır. Güvenlik yazılımına veya kritik hata düzeltmelerine ilişkin Güncellemeler veya diğer önemli Güncellemeler, sizi ve başkalarını korumaya yardımcı olmak üzere bunların zamanında alınmasının önemine bağlı olarak otomatik olarak indirilip yüklenebilir. Samsung, Hizmetin veya herhangi bölümünün kullanımı değiştirme, Hizmeti askıya alma, kaldırma, sınırlama veya Hizmete erişimi devre dışı bırakma hakkını saklı tutar.
Samsung, Giyilebilir Cihaza yönelik Yazılım güncellemelerini size sağlayabilir veya sunabilir. Genel olarak Manager’ı kullanarak Giyilebilir Cihazın Yazılımını güncelleyebilirsiniz, ancak Galaxy Buds gibi bazı durumlarda, Bilgisayar Yazılımını kullanarak güncelleyebilirsiniz.
Bu gibi Güncellemeler yoluyla sağlanan sürümü kullanmak için öncelikle Güncelleme için uygun yazılımın lisansına sahip olmanız gerekir. Güncellenen sürüm yeni işlevler ekleyebilir ve bazı sınırlı durumlarda mevcut işlevleri silebilir. Güncelleme genel olarak kullanıma sunulacaktır, ancak bazı sınırlı durumlarda Güncellemeler yalnızca ağ taşıyıcınız tarafından sunulacak ve bu Güncellemeler ağ taşıyıcınız ile sözleşmeden doğan ilişkinize tabi olacaktır. Güvenlik yazılımına veya kritik hata düzeltmelerine ilişkin Güncelleme veya diğer önemli Güncellemeler, bunların zamanında alınmasının önemine bağlı olarak otomatik olarak indirilip yüklenebilir.

6. Üçüncü Taraf Hizmetleri ve İçeriği
Üçüncü taraf hizmetleri de kullanabilirsiniz. Samsung, Fitness Yazılımı ve tüm üçüncü taraf hizmetlerin içeriği, doğruluğu, tamlığı, etkinliği ve ilgili yasa ve düzenlemelere uygunluğuna dair her türlü garantiden ve beyandan feragat eder.Üçüncü taraf hizmetleri ve içeriklerinin kullanımı, bu gibi üçüncü taraf sağlayıcının kullanım koşullarına, lisans sözleşmesine, gizlilik ilkesine veya benzeri başka bir anlaşmaya tabi olabilir. Hizmetin belirli kısımları açık kaynak lisanslara tabi olabilir ve bu gibi açık kaynak lisansların hükümleri, Hizmetin ilgili kısmı bakımından bu Sözleşme hükümlerinin üstünde geçerli olabilir.

 7. Verilere Erişim
Yazılımın bazı özellikleri, mobil cihazınızın İnternete bağlı olmasını gerekli kılabilir ve ağ veya İnternet sağlayıcınız tarafından getirilen kısıtlamalara tabi olabilir. Yazılım, mobil ağınız üzerinden İnternete erişebilir ve bu da ödeme planınıza bağlı olarak ek ücretlere yol açabilir. Ayrıca, Yazılımın bazı özelliklerinden yararlanma şekliniz, cihaz donanımınız veya verilere erişiminizin uygunluğu ve performansından etkilenebilir.

8. Yazılımın Devri
Yazılımla birlikte verilen Giyilebilir Cihazın satışıyla bağlantılı olmadıkça işbu Sözleşmeyi ya da işbu Sözleşmeyle verilen Yazılıma yönelik hak veya yükümlülükleri üçüncü şahıslara devredemezsiniz. Bu durumda Yazılımın tamamı (tüm bileşen parçaları, ortamlar ve basılı materyaller, yükseltmeler ve işbu Sözleşme de dahil olmak üzere) devredilmelidir ve Yazılımın hiçbir kopyasını saklamanıza izin verilmez. Devir işlemi, konsinye satış gibi dolaylı devir şeklinde olamaz. Devir işleminden önce Yazılımı alan son kullanıcının, bu Sözleşmenin tüm koşullarını kabul etmesi gerekir.

9. Yasalara Uyumluluk
Manager ya da Yazılımın çeşitli ülkeler tarafından uygulanan ihracat kısıtlamalarına tabi olduğunu onaylamaktasınız. İlgili tüm ihracat kısıtlama yasaları ve düzenlemeleri de dahil olmak üzere Manager ya da Yazılım için geçerli olan ilgili tüm uluslararası veya ulusal kanunlara uymayı kabul edersiniz.

10. Fesih
İşbu Sözleşme feshedilene kadar geçerli olacaktır. Bu Sözleşmenin hüküm ve koşullarından herhangi birine uymadığınız takdirde, bu Sözleşme kapsamındaki haklarınız, Samsung tarafından bildirimde bulunulmadan ve otomatik olarak feshedilecektir. Bu Sözleşmenin feshedilmesi üzerine Manager ya da Yazılımın tüm kullanımlarını durdurmalı ve Manager ya da Yazılımın tüm kopyalarını imha etmelisiniz.

11. Garanti Reddi Beyanı
SAMSUNG TARAFINDAN SAĞLANAN YAZILIM (İSTER GİYİLEBİLİR CİHAZA DAHİL EDİLMİŞ, İSTER İNTERNETTEN İNDİRİLMİŞ, İSTERSE BAŞKA ŞEKİLDE EDİNİLMİŞ OLSUN), GİYİLEBİLİR CİHAZINIZLA BİRLİKTE AYRICA YAZILI, AÇIK VE SINIRLI GARANTİ KAPSAMINDA BELİRTİLMEDİKÇE “OLDUĞU GİBİ”, “MEVCUT HALİYLE” VE SAMSUNG TARAFINDAN SARİH VEYA ZIMNİ HİÇBİR GARANTİ OLMAKSIZIN TEMİN EDİLMİŞTİR. SAMSUNG, İLGİLİ KANUNLAR UYARINCA MÜMKÜN OLAN AZAMİ ÖLÇÜDE TİCARİ ELVERİŞLİLİK, YETERLİ KALİTE VEYA İŞÇİLİK EMEĞİ, BELİRLİ BİR AMACA UYGUNLUK, GÜVENİLİRLİK VEYA KULLANILABİLİRLİK, DOĞRULUK, VİRÜS İÇERMEME, MÜDAHALESİZ KULLANIM, ÜÇÜNCÜ ŞAHIS HAKLARINI İHLAL YASAĞI VEYA DİĞER HAK İHLALİ YASAKLARINA İLİŞKİN ZIMNİ GARANTİLER DE DAHİL ANCAK BUNLARLA SINIRLI OLMAMAK KAYDIYLA SARİH, ZIMNİ VEYA YASAL HİÇBİR GARANTİ VERMEZ. BAZI ÜLKELERDE ZIMNİ GARANTİ İSTİSNALARINA VEYA SINIRLAMALARINA İZİN VERİLMEMEKTEDİR; BU NEDENLE, YUKARIDAKİ İSTİSNALAR VEYA SINIRLAMALAR SİZİN İÇİN GEÇERLİ OLMAYABİLİR.

12. Samsung Uygulamaları ve Hizmetleri
Belirli uygulamalar ve/veya hizmetler Giyilebilir Cihazınıza daha önceden yüklenmiş olabilir veya cihazınız için indirilebilir. Bu tür uygulamalar ve/veya hizmetler Samsung Hizmet üyeliği (“Samsung Account”) gerektirebilir. Samsung Account kapsamındaki yükümlülükleriniz ve haklarınız, Samsung Account için gizlilik ilkesinin yanı sıra, ayrı hüküm ve koşullarda belirtilmiştir.

13. Sorumluluğun Sınırlandırması
SAMSUNG; MEYDANA GELEBİLECEK ZARARLAR HAKKINDA ÖNCEDEN BİLGİLENDİRİLMİŞ OLSA BİLE HATA, İHMAL, KESİNTİ, KUSUR, ÇALIŞMADA VE AKTARIMDA GECİKME, BİLGİSAYAR VİRÜSÜ, BAĞLANTI HATASI, AĞ ÜCRETLERİNDEN KAYNAKLANAN VEYA BUNLARLA İLGİLİ HASARLAR İLE DİĞER BİLUMUM DOĞRUDAN, DOLAYLI, ARIZİ, HUSUSİ, CEZAİ VEYA NETİCE KABİLİNDEN DOĞAN HASARLAR DAHİL ANCAK BUNLARLA SINIRLI OLMAMAK KAYDIYLA YAZILIMIN KULLANILMASI VEYA KULLANILAMAMASINDAN DOĞAN VEYA BUNLARLA İLGİLİ HASARLARDAN SORUMLU OLMAYACAKTIR. BAZI ÜLKELERDE ARIZİ VEYA NETİCE KABİLİNDEN DOĞAN ZARARLARA İLİŞKİN İSTİSNA VEYA SINIRLAMAYA İZİN VERİLMEMEKTEDİR; BU NEDENLE, YUKARIDAKİ İSTİSNALAR VEYA SINIRLAMALAR SİZİN İÇİN GEÇERLİ OLMAYABİLİR.YUKARIDAKİ HÜKÜMLERE BAKILMAKSIZIN SAMSUNG’UN SÖZLEŞME, HAKSIZ FİİL GİBİ VEYA BAŞKA TÜRLÜ BİR DAYANAĞI OLAN, YAZILIM KULLANIMINIZDAN VEYA BU SÖZLEŞMENİN BAŞKA BİR HÜKMÜNDEN KAYNAKLANANLAR DA DAHİL OLMAK ÜZERE ANCAK BUNLARLA SINIRLI KALMAMAK KAYDIYLA TÜM ZARARLAR, HASARLAR, DAVA HAKKINA İLİŞKİN SİZE KARŞI OLAN YÜKÜMLÜLÜKLERİNİN TAMAMI BU YAZILIM İÇİN ÖZEL OLARAK ALICI TARAFINDAN ÖDENEN TUTARI AŞMAYACAKTIR. YUKARIDA BAHSİ GEÇEN SINIRLAMA, İSTİSNA VE YASAL UYARILAR (BÖLÜM 11 VE 12 DAHİL), BAŞVURULAN ÇÖZÜM YOLLARI ASIL AMACINA ULAŞAMAMIŞ OLSA BİLE İLGİLİ KANUNLAR TARAFINDAN İZİN VERİLEN AZAMİ ÖLÇÜDE GEÇERLİ OLACAKTIR.

14. Uygulanacak Kanun
İşbu Sözleşme, kanunlar ihtilafına bakılmaksızın mukim olduğunuz yargı alanındaki kanunlara tabi olacaktır. İşbu Sözleşme, tatbiki açık şekilde hariç tutulan Milletlerarası Mal Satımına İlişkin Sözleşmelerle ilgili Birleşmiş Milletler Antlaşması hükümlerine tabi olmayacaktır.

15. İhtilafların Çözümü
Bu Sözleşmeden veya Yazılımı kullanmanızdan doğan herhangi bir ihtilaf, çelişki veya çatışma dostane yollarla çözüme kavuşturulamadığı takdirde mukim olduğunuz yargı alanı dahilindeki mahkemelerin münhasır olmayan yargı yetkisine tabi olacaktır. Samsung, yukarıda bahsi geçen hususlara bakılmaksızın herhangi bir ülkenin yargı alanı dahilinde ihtiyati tedbir (veya ivedi hukuki çözüm yolu) tatbik edebilir.

16. Anlaşmanın Bütünlüğü
Bu Sözleşme, Yazılıma ilişkin olarak Samsung ile aranızdaki sözleşmenin tamamını teşkil etmekte olup Yazılıma veya bu Sözleşme kapsamındaki herhangi bir konuya ilişkin eski veya güncel tüm yazılı veya sözlü iletişim, teklif ve beyanları geçersiz kılar. Bu Sözleşmenin herhangi bir hükmünün geçersiz, hükümsüz, yürürlüğe koyulamaz veya yasadışı olduğuna kanaat getirilmesi durumunda, diğer hükümler tamamen geçerli ve yürürlükte olmaya devam edecektir.

