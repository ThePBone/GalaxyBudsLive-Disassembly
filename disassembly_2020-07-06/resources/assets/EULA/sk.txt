Licenčná zmluva koncového používateľa

Pred používaním nositeľných zariadení vyrobených spoločnosťou Samsung alebo značky Samsung, ako sú zariadenia série Galaxy Watch, Galaxy Fit a Galaxy Buds (spolu ďalej ako „Nositeľné zariadenia“), a správcovských aplikácií pre nositeľné zariadenia Samsung (ďalej spolu ako „Správca“) si pozorne prečítajte túto licenčnú zmluvu koncového používateľa (ďalej ako „Zmluva“), pretože obsahuje dôležité informácie.
Táto Zmluva predstavuje právnu dohodu medzi vami (či už ako jednotlivcom, alebo individuálnym subjektom) a spoločnosťou Samsung Electronics Co., Ltd., (ďalej ako „Samsung“) týkajúcu sa softvéru, ktorého vlastníkom je spoločnosť Samsung a jej pridružené spoločnosti, externí dodávatelia a licenční partneri, ktorý je pripojený k tejto Zmluve vrátane softvéru a súvisiacich médií, tlačených materiálov, „online“ alebo elektronickej dokumentácie súvisiacej s vaším používaním Nositeľného zariadenia a/alebo Správcu (ďalej spolu ako „Softvér“).
Správca je softvérový program, ktorý slúži na pripojenie vášho mobilného zariadenia (ďalej ako „Zariadenie“) k Nositeľnému zariadeniu a ktorý vám umožňuje spravovať, ovládať alebo aktualizovať softvér Nositeľného zariadenia prostredníctvom Zariadenia. Nositeľné zariadenie si na bežnú prevádzku vyžaduje vopred nainštalovaný softvér.  Používaním Nositeľného zariadenia, Správcu alebo jeho vopred nainštalovaného softvéru vyjadrujete súhlas s podmienkami tejto Zmluvy.  Ak nesúhlasíte s týmito podmienkami, nepoužívajte Nositeľné zariadenie, Správcu ani jeho vopred nainštalovaný softvér.

1. Služba a oznámenia
Nositeľné zariadenie samotné alebo pripojené k vášmu Zariadeniu vám ponúka rôzne možnosti. Ak Nositeľné zariadenie nepripojíte k telefónu, jeho funkcie môžu byť obmedzené.
Funkcie v Nositeľnom zariadení a Zariadení sa poskytujú len ich vlastníkovi, a preto dbajte na to, aby ste zabránili neoprávnenému prístupu. Keď je Nositeľné zariadenie pripojené k Zariadeniu, je možné medzi nimi prenášať údaje používateľa. Oboznámte sa s tým, ako sa Nositeľné zariadenie pripája k Zariadeniu a odpája od neho. Ak už pripojenie nie je potrebné, odpojte Nositeľné zariadenie od Zariadenia (niektoré nositeľné zariadenia, napríklad Galaxy Buds, sa môžu automaticky pripájať k vášmu Zariadeniu).

Služby a/alebo funkcie dostupné v Nositeľnom zariadení sa môžu líšiť alebo môžu byť obmedzené v závislosti od krajiny, modelu Zariadenia alebo sieťového operátora.
Nositeľné zariadenie a Správca môžu obsahovať určitý Softvér na správu celkovej kondície a zdravého životného štýlu (ďalej len „Softvér pre zdravie“) alebo s ním môžu byť kompatibilné. Nositeľné zariadenie a Softvér pre zdravie slúžia len na zábavu a nie sú určené na diagnostiku ochorení ani iných zdravotných stavov, ako ani na vyliečenie, zmiernenie, liečenie, ani prevenciu chorôb, ani na žiadne iné lekárske účely. Niektoré údaje odvodené zo Softvéru pre zdravie sú určené len na informačné účely a nie sú určené na poskytovanie lekárskeho poradenstva ani ako náhrada kontaktu s lekárom alebo iným poskytovateľom lekárskych služieb. Neignorujte rady profesionálneho lekára a neodkladajte vyhľadanie lekárskej pomoci v dôsledku informácií, ktoré vám poskytol Softvér pre zdravie.
Spoločnosť Samsung nie je zodpovedná za žiadne zranenia, škody, straty a/ani náklady vzniknuté používateľom, ktoré súvisia so službami a/alebo informáciami vrátane odporúčaní, pokynov, tipov a/alebo usmernení, ani za presnosť akýchkoľvek informácií poskytnutých, získaných alebo sprístupnených prostredníctvom Softvéru pre zdravie. Spoločnosť Samsung nie je zodpovedná za presnosť informácií uvedených v akýchkoľvek článkoch alebo materiáloch, ktoré sú uverejnené na externých webových stránkach alebo v referenčných materiáloch tretích strán, ani za ich zabezpečenie či bezpečnosť pri ich používaní. Odvolanie na informácie uvedené na externých webových stránkach alebo v externých referenčných materiáloch by sa nemalo považovať za súhlas s presnosťou daných informácií ani za súhlas s obsahom danej stránky alebo odvolania vo všeobecnosti. Beriete na vedomie a súhlasíte s tým, že informácie, ktoré získate používaním Nositeľného zariadenia, Softvéru pre zdravie alebo akejkoľvek inej predinštalovanej aplikácie, nemusia byť vhodné, presné, úplné ani spoľahlivé.

2. Udelenie licencie
Na základe podmienok a požiadaviek tejto Zmluvy sa vám udeľuje obmedzená, nevýlučná a odvolateľná licencia na inštaláciu Správcu v Zariadení, na prístup k nemu, jeho používanie, zobrazovanie a spúšťanie. K Zariadeniu môžete pomocou Správcu pripojiť viacero Nositeľných zariadení, ale Nositeľné zariadenie nesmiete súčasne sprístupniť. Nositeľné zariadenie tiež nesmiete pripojiť k viacerým Zariadeniam, napríklad k počítaču.
Na niektoré časti Softvéru sa môžu vzťahovať licencie týkajúce sa otvoreného zdrojového kódu.  Ustanovenia licencií týkajúcich sa otvoreného zdrojového kódu môžu mať prednosť pred niektorými podmienkami tejto Zmluvy.

3. Vyhradenie práv a vlastníctva
Spoločnosť Samsung si vyhradzuje všetky práva, ktoré vám nie sú výslovne udelené v tejto Zmluve. Softvér je chránený autorskými právami a inými právnymi predpismi a zmluvami v oblasti duševného vlastníctva. Spoločnosť Samsung je majiteľom vlastníckych práv, autorských práv a iných práv duševného vlastníctva na Softvér. Softvér sa poskytuje na základe licencie a nepredáva sa.

4. Obmedzenia
Nesmiete spätne analyzovať, dekompilovať, prevádzať do zdrojového kódu ani sa inak pokúšať zistiť zdrojový kód ani algoritmy Softvéru, ako ani upravovať alebo deaktivovať niektoré z funkcií Softvéru, ani vytvárať odvodené diela na základe Softvéru. Nesmiete prenajímať, poskytovať na lízing, požičiavať, udeľovať ďalšiu licenciu ani poskytovať komerčné služby hosťovania v súvislosti so Softvérom.

5. Aktualizácie, zmena alebo pozastavenie Služby
Spoločnosť Samsung vám môže kedykoľvek poskytnúť alebo sprístupniť aktualizácie alebo inovácie Služby (ďalej len „Aktualizácie“), napríklad aj vrátane opráv chýb, rozšírení možností, nových funkcií, odstránenia existujúcich funkcií alebo úpravy Služby. Aktualizácie sa riadia touto Zmluvou, pokiaľ s takýmito Aktualizáciami nie sú poskytnuté samostatné podmienky a požiadavky, pričom v takom prípade sa Aktualizácie riadia takýmito samostatnými podmienkami a požiadavkami. Aktualizácie bezpečnostného softvéru, opravy kritických chýb alebo iné dôležité Aktualizácie sa môžu stiahnuť a nainštalovať automaticky vzhľadom na dôležitosť včasného prijatia týchto Aktualizácií v záujme ochrany vás a ostatných používateľov. Spoločnosť Samsung si výslovne vyhradzuje právo zmeniť, pozastaviť, odstrániť Službu, obmedziť používanie Služby alebo ktorejkoľvek jej časti alebo deaktivovať prístup k nej.
Spoločnosť Samsung vám môže poskytnúť alebo sprístupniť aktualizácie Softvéru Nositeľného zariadenia. Softvér Nositeľného zariadenia môžete zvyčajne aktualizovať pomocou Správcu, ale v niektorých prípadoch, ako napríklad pri zariadení Galaxy Buds, ho môžete aktualizovať pomocou Softvéru PC.
Ak chcete používať verziu poskytnutú prostredníctvom takejto Aktualizácie, najprv musíte mať licenciu na softvér s oprávnením na získavanie Aktualizácie. Aktualizovaná verzia môže pridať nové funkcie a v niektorých ojedinelých prípadoch môže odstrániť existujúce funkcie. Aj keď Aktualizácia bude bežne dostupná, v niektorých ojedinelých prípadoch ponúkne Aktualizácie iba operátor siete a tieto Aktualizácie sa budú riadiť vaším zmluvným vzťahom s operátorom siete. Aktualizácia bezpečnostného softvéru, opravy kritických chýb alebo iné dôležité Aktualizácie sa môžu stiahnuť a nainštalovať automaticky vzhľadom na dôležitosť včasného prijatia týchto Aktualizácií.

6. Externé služby a obsah
Môžete mať k dispozícii aj služby tretích strán. Spoločnosť Samsung neposkytuje žiadnu záruku ani žiadne vyhlásenia týkajúce sa Softvéru pre zdravie a obsahu, presnosti, úplnosti alebo účinnosti služieb tretích strán a ich súladu s platnými právnymi predpismi a nariadeniami.Používanie externých služieb a obsahu môže byť upravované podmienkami používania, licenčnou zmluvou, zásadami ochrany osobných údajov alebo inými podobnými dohodami takéhoto externého poskytovateľa. Určité časti Služby môžu byť predmetom licencií o otvorenom zdroji, pričom v takomto prípade podmienky takýchto licencií o otvorenom zdroji môžu mať prednosť pred touto Zmluvou, pokiaľ ide o danú časť Služby.

 7. Prístup k údajom
Niektoré funkcie Softvéru si môžu vyžadovať, aby malo vaše mobilné zariadenie prístup na internet, pričom tu môžu existovať obmedzenia určené vaším poskytovateľom siete alebo internetu. Softvér môže získať prístup na internet prostredníctvom vašej mobilnej siete, čo môže mať za následok ďalšie poplatky v závislosti od vami zvoleného programu u operátora. Vaše používanie niektorých funkcií Softvéru môže byť navyše ovplyvnené vhodnosťou a výkonnosťou hardvéru vášho zariadenia alebo možnosťami jeho prístupu k údajom.

8. Prevod Softvéru
Nesmiete previesť túto Zmluvu ani práva na Softvér a povinnosti s tým súvisiace udelené v tejto Zmluve na žiadnu tretiu stranu, pokiaľ to nebude v súvislosti s predajom Nositeľného zariadenia so Softvérom. V takomto prípade musí byť v prevode zahrnutý celý Softvér (vrátane všetkých komponentov, médií a tlačených materiálov, inovácií a tejto Zmluvy), pričom si nesmiete ponechať žiadne kópie Softvéru. Prevod nesmie mať nepriamu podobu, napríklad nesmie byť realizovaný formou zásielky. Pred takýmto prevodom musí koncový používateľ, ktorý získava Softvér, vyjadriť súhlas so všetkými podmienkami Zmluvy.

9. Dodržiavanie právnych predpisov
Beriete na vedomie, že na Správcu alebo Softvér sa vzťahujú obmedzenia vývozu rôznych krajín. Súhlasíte, že budete dodržiavať všetky platné medzinárodné a vnútroštátne právne predpisy, ktoré sa vzťahujú na Správcu alebo na Softvér vrátane všetkých platných právnych predpisov a nariadení o obmedzení vývozu.

10. Ukončenie platnosti
Táto Zmluva je účinná do svojho ukončenia. Vaše práva podľa tejto Zmluvy sa automaticky ukončia bez toho, aby vám to spoločnosť Samsung musela oznámiť, ak porušíte ktorúkoľvek z podmienok a požiadaviek tejto Zmluvy. Po ukončení tejto Zmluvy musíte Správcu alebo Softvér prestať používať a musíte zničiť všetky ich kópie.

11. Vyhlásenie o odmietnutí záruky
POKIAĽ TO NIE JE SAMOSTATNE UVEDENÉ V PÍSOMNEJ VÝSLOVNEJ OBMEDZENEJ ZÁRUKE K VÁŠMU NOSITEĽNÉMU ZARIADENIU, SOFTVÉR POSKYTOVANÝ SPOLOČNOSŤOU SAMSUNG (ČI UŽ JE OBSIAHNUTÝ V NOSITEĽNOM ZARIADENÍ, STIAHNUTÝ, ALEBO ZÍSKANÝ INAK) SA POSKYTUJE „AKO JE“ A „KEĎ JE K DISPOZÍCII“ BEZ AKÝCHKOĽVEK ZÁRUK ĽUBOVOĽNÉHO DRUHU OD SPOLOČNOSTI SAMSUNG, ČI UŽ VÝSLOVNÝCH, ALEBO PREDPOKLADANÝCH. SPOLOČNOSŤ SAMSUNG V PLNEJ MIERE POVOLENEJ PLATNÝMI PRÁVNYMI PREDPISMI VYLUČUJE VŠETKY ZÁRUKY (VÝSLOVNÉ, PREDPOKLADANÉ ALEBO ŠTATUTÁRNE) VRÁTANE (OKREM INÉHO) PREDPOKLADANÝCH ZÁRUK OBCHODOVATEĽNOSTI, USPOKOJIVEJ KVALITY ALEBO VYHOTOVENIA, VHODNOSTI NA KONKRÉTNY ÚČEL, SPOĽAHLIVOSTI ALEBO DOSTUPNOSTI, PRESNOSTI, NEOBSAHOVANIA VÍRUSOV, NERUŠENÉHO POUŽÍVANIA, NEPORUŠENIA PRÁV TRETÍCH STRÁN ALEBO INÉHO PORUŠENIA PRÁV. V NIEKTORÝCH JURISDIKCIÁCH NIE JE POVOLENÉ VYLÚČENIE ANI OBMEDZENIE PREDPOKLADANÝCH ZÁRUK, A PRETO SA NA VÁS VYLÚČENIA ALEBO OBMEDZENIA UVEDENÉ VYŠŠIE NEMUSIA VZŤAHOVAŤ.

12. Aplikácie a služby spoločnosti Samsung
Vo vašom Nositeľnom zariadení môžu byť vopred nainštalované alebo stiahnuteľné určité aplikácie a/alebo služby. Takéto aplikácie a/alebo služby si môžu vyžadovať členstvo v službe Samsung (ďalej ako „Konto Samsung Account“). Vaše povinnosti a práva v rámci Konta Samsung Account sú stanovené v samostatných podmienkach a požiadavkách a tiež v zásadách ochrany osobných údajov pre Konto Samsung Account.

13. Obmedzenie zodpovednosti
SPOLOČNOSŤ SAMSUNG NEZODPOVEDÁ ZA ŽIADNE ŠKODY VYPLÝVAJÚCE Z POUŽÍVANIA ALEBO NEMOŽNOSTI POUŽÍVANIA SOFTVÉRU, JEHO OBSAHU ALEBO FUNKČNOSTI ANI ZA ŽIADNE ŠKODY S TÝM SÚVISIACE, PRIČOM IDE NAPRÍKLAD O ŠKODY SPÔSOBENÉ CHYBAMI, OPOMENUTIAMI, PRERUŠENIAMI, NEDOSTATKAMI, ONESKORENÍM V PREVÁDZKE ALEBO PRENOSE, POČÍTAČOVÝM VÍRUSOM, NEMOŽNOSŤOU PRIPOJENIA, SIEŤOVÝMI POPLATKAMI A ŠKODY S TÝM SÚVISIACE, AKO ANI ZA ŽIADNE OSTATNÉ PRIAME, NEPRIAME, ŠPECIÁLNE, NÁHODNÉ, PRÍKLADNÉ ALEBO NÁSLEDNÉ ŠKODY, A TO ANI VTEDY, AK SPOLOČNOSŤ SAMSUNG BOLA UPOZORNENÁ NA MOŽNOSŤ VZNIKU TAKÝCHTO ŠKÔD. V NIEKTORÝCH JURISDIKCIÁCH NIE JE POVOLENÉ VYLÚČENIE ANI OBMEDZENIE NÁHODNÝCH ALEBO NÁSLEDNÝCH ŠKÔD, A PRETO SA NA VÁS VYLÚČENIA ALEBO OBMEDZENIA UVEDENÉ VYŠŠIE NEMUSIA VZŤAHOVAŤ.BEZ OHĽADU NA VYŠŠIE UVEDENÉ CELKOVÁ ZODPOVEDNOSŤ SPOLOČNOSTI SAMSUNG VOČI VÁM ZA VŠETKY STRATY, ŠKODY, NÁROKY (VRÁTANE TÝCH, KTORÉ SÚ ZALOŽENÉ NA ZMLUVE, PREČINE ALEBO INOM AKTE) VYPLÝVAJÚCE Z VÁŠHO POUŽÍVANIA SOFTVÉRU ALEBO INÉHO USTANOVENIA TEJTO ZMLUVY NEPREKROČÍ SUMU, KTORÚ KUPUJÚCI ZAPLATIL KONKRÉTNE ZA TENTO SOFTVÉR. OBMEDZENIA, VYLÚČENIA A ODMIETNUTIA ZODPOVEDNOSTI UVEDENÉ VYŠŠIE (VRÁTANE ODDIELOV 11 A 12) SA UPLATŇUJÚ V MAXIMÁLNOM MOŽNOM ROZSAHU POVOLENOM PLATNÝM PRÁVOM, A TO AJ VTEDY, AK ZLYHAJÚ OPRAVNÉ PROSTRIEDKY.

14. Platné právo
Táto Zmluva sa riadi zákonmi jurisdikcie, v ktorej máte trvalý pobyt, bez ohľadu na kolízne normy. Táto Zmluva sa neriadi Dohovorom OSN o zmluvách o medzinárodnej kúpe tovaru, ktorého uplatňovanie sa výslovne vylučuje.

15. Riešenie sporov
Ak spory, rozpory alebo nezhody, ktoré akýmkoľvek spôsobom vyplývajú z tejto Zmluvy alebo z vášho používania Softvéru, nie je možné vyriešiť zmierom, budú podliehať nevýlučnej právomoci súdov v jurisdikcii, v ktorej máte trvalý pobyt. Bez ohľadu na vyššie uvedené spoločnosť Samsung môže požiadať o súdny príkaz ukladajúci povinnosť zdržať sa určitého konania (alebo o podobný druh okamžitej právnej pomoci) v akejkoľvek jurisdikcii.

16. Celistvosť dohody
Táto Zmluva tvorí celú dohodu medzi vami a spoločnosťou Samsung v súvislosti so Softvérom a nahrádza všetky predchádzajúce alebo súbežné ústne alebo písomné rozhovory, návrhy a vyhlásenia týkajúce sa Softvéru alebo iného predmetu, na ktorý sa vzťahuje táto Zmluva. Ak sa ukáže, že niektoré z ustanovení tejto Zmluvy je neplatné, nevymožiteľné alebo nezákonné, ostatné ustanovenia zostávajú naďalej platné a účinné.

