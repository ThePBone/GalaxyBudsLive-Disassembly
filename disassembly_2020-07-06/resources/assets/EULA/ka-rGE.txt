საბოლოო მომხმარებლის სალიცენზიო ხელშეკრულება

ყურადღებით წაიკითხეთ საბოლოო მომხმარებლის ეს სალიცენზიო ხელშეკრულება („ხელშეკრულება“), სანამ გამოიყენებთ Samsung-ის მიერ წარმოებულ ან ბრენდირებულ სატარებელ მოწყობილობებს, როგორიცაა Galaxy Watch, Galaxy Fit და Galaxy Buds სერია (ერთობლივად „სატარებელი მოწყობილობა“) და/ან Samsung-ის სატარებელი მოწყობილობის მმართველ აპლიკაციებს (ერთობლივად „მმართველი“), რადგან ის შეიცავს მნიშვნელოვან ინფორმაციას.
წინამდებარე ხელშეკრულება წარმოადგენს იურიდიულ ხელშეკრულებას, დადებულს თქვენს (ფიზიკური პირი ან დამოუკიდებელი ორგანიზაცია) და Samsung Electronics Co., Ltd.-ს („Samsung“) შორის, პროგრამულ უზრუნველყოფასთან დაკავშირებით, რომელიც წარმოადგენს Samsung-ის, მისი აფილიატებისა და, ასევე, მესამე მხარის მომწოდებლებისა და ლიცენზიის გამცემთა საკუთრებას, რაც დართული აქვს წინამდებარე ხელშეკრულებას, მოიცავს პროგრამულ უზრუნველყოფასა და მასთან დაკავშირებულ მედია მასალებს, ბეჭდურ მასალებს, „ონლაინ“ ან ელექტრონულ დოკუმენტაციას, თქვენ მიერ სატარებელი მოწყობილობის და/ან მმართველის (ერთობლივად „პროგრამული უზრუნველყოფა“) გამოყენებასთან დაკავშირებით.
„მმართველი“ არის პროგრამული უზრუნველყოფა, რომელიც მობილურ მოწყობილობას („მოწყობილობა“) აკავშირებს სატარებელ მოწყობილობასთან და იძლევა სატარებელი მოწყობილობის პროგრამული უზრუნველყოფის მართვის, კონტროლისა და განახლების საშუალებას, მოწყობილობის მეშვეობით. სატარებელი მოწყობილობა ნორმალური ფუნქციონირებისას მოითხოვს წინასწარ ჩატვირთული პროგრამული უზრუნველყოფის გამოყენებას.  სატარებელი მოწყობილობის, მმართველის, ან წინასწარ ჩატვირთული პროგრამული უზრუნველყოფის გამოყენებით, თქვენ ეთანხმებით წინამდებარე ხელშეკრულების პირობებს.  თუ არ ეთანხმებით ამ პირობებს, ნუ გამოიყენებთ სატარებელ მოწყობილობას, მმართველს, ან მის წინასწარ ჩატვირთულ პროგრამულ უზრუნველყოფას.

1. სერვისები და შეტყობინებები
სატარებელი მოწყობილობა დამოუკიდებლად და თქვენს მოწყობილობასთან მიერთებისას სხვადასხვა ფუნქციას უზრუნველყოფს. თუ იყენებთ სატარებელ მოწყობილობას სატელეფონო კავშირის გარეშე, შესაძლოა, ადგილი ჰქონდეს გარკვეულ ფუნქციონალურ შეზღუდვებს.
ფუნქციები სატარებელ მოწყობილობაში და მოწყობილობაში წარმოდგენილია მფლობელისთვის, ამიტომ დაიცავით ისინი არაავტორიზებული წვდომისგან. თუ სატარებელი მოწყობილობა დაკავშირებულია მოწყობილობასთან, შესაძლებელია მონაცემების გადაცემა ორივე მოწყობილობიდან მეორე მოწყობილობაში. გაითვალისწინეთ მოწყობილობასთან დაკავშირების/გათიშვის წესი და გათიშეთ სატარებელი მოწყობილობა მოწყობილობიდან, თუ აღარ გჭირდებათ კავშირი (ზოგიერთი სატარებელი მოწყობილობა, მაგალითად Galaxy Buds, შეიძლება ავტომატურად დაუკავშირდეს თქვენს მოწყობილობას.)

სატარებელი მოწყობილობის მიერ მოწოდებული სერვისები და/ან ფუნქციები, შესაძლოა, განსხვავდებოდეს ან იყოს შეზღუდული თქვენი ქვეყნის, მოწყობილობის მოდელის ან ქსელის ოპერატორის მიხედვით.
შეიძლება, სატარებელი მოწყობილობა და მმართველი პროგრამა მოიცავდეს ან თავსებადი იყოს საერთო გამაჯანსაღებელ და ფიტნესის მართვის ზოგიერთ პროგრამულ უზრუნველყოფასთან („Fit პროგრამა“). სატარებელი მოწყობილობა და Fit პროგრამა საერთო გამაჯანსაღებელ მიზანს ატარებს და არ არის განკუთვნილი დაავადებების ან სხვა მდგომარეობების დიაგნოსტიკისათვის, ან დაავადებების განკურნების, შემსუბუქების, მკურნალობის ან პრევენციისთვის და არც რაიმე სხვა სამედიცინო მიზნებით გამოსაყენებლად. გარკვეული მონაცემები, რომლებიც მიიღება Fit პროგრამით, გამოიყენება მხოლოდ საინფორმაციო მიზნებისათვის და არ არის განკუთვნილი სამედიცინო რჩევის სახით გამოსაყენებლად და არც თქვენსა და თქვენს ექიმს ან სხვა სამედიცინო მომსახურების მომწოდებელს შორის ურთიერთობის ჩასანაცვლებლად. არ უგულებელყოთ პროფესიონალური მედიკოსების კონსულტაციები და, აგრეთვე, არ დააყოვნოთ მათგან კონსულტაციის მიღება იმის გამო, რომ გარკვეული ინფორმაცია შეიტყვეთ Fit პროგრამით.
Samsung არ აგებს პასუხს ტრავმაზე, ზიანზე, ზარალზე და/ან მომხმარებლის მიერ გაწეულ ხარჯებზე, რომლებიც დაკავშირებულია სერვისებთან და/ან ინფორმაციასთან, მათ შორის რეკომენდაციებთან, კონსულტაციებთან, რჩევებთან და/ან ინსტრუქციასთან. ის ასევე არ აგებს პასუხს Fit პროგრამაში წარმოდგენილი ან მისი მეშვეობით მიღებული ინფორმაციის სიზუსტეზე. Samsung არ აგებს პასუხს ინფორმაციის სიზუსტეზე, რომელიც წარმოდგენილია გარე მესამე მხარის ვებსაიტების ან საცნობარო მასალების სტატიებში ან მასალებში. ასევე, არ აგებს პასუხს ასეთი ინფორმაციის გამოყენების უსაფრთხოებასა და სანდოობაზე. მითითებები გარე მესამე მხარის ვებსაიტებზე ან საცნობარო მასალებში განთავსებულ ინფორმაციაზე არ წარმოადგენს ინფორმაციის სიზუსტის დადასტურებას, არც ზოგადად შესაბამისი საიტის ან მასალის შინაარსის დადასტურებას. თქვენ ადასტურებთ და ეთანხმებით, რომ ნებისმიერი ინფორმაცია, რომელსაც მიიღებთ სატარებელი მოწყობილობის, Fit პროგრამის, ან წინასწარ ჩატვირთული ნებისმიერი აპლიკაციის გამოყენებს შედეგად, შეიძლება არ იყოს სათანადო, ზუსტი, სრული, ან საიმედო.

2. ლიცენზიის გადაცემა
წინამდებარე ხელშეკრულების წესებისა და პირობების შესაბამისად, თქვენ გადმოგეცათ შეზღუდული, არაექსკლუზიური, გაუქმებადი ლიცენზია, მმართველის დასაინსტალირებლად, გამოსაყენებლად, გასახსნელად, სადემონსტრაციოდ და გასაშვებად თქვენს მოწყობილობაში. შეგიძლიათ დაუკავშიროთ მოწყობილობას რამდენიმე სატარებელი მოწყობილობა მმართველის მეშვეობით, თუმცა სატარებელ მოწყობილობას ერთდროულად ხელმისაწვდომს ვერ გახდით. გარდა ამისა, შეუძლებელია სატარებელი მოწყობილობის დაკავშირება რამდენიმე მოწყობილობასთან, მათ შორის, თუმცა ამით არ შემოიფარგლება, კომპიუტერთან.
შესაძლოა, Samsung-ის პროგრამული უზრუნველყოფის ზოგიერთი ელემენტი დაექვემდებაროს ღია კოდის მქონე პროგრამული უზრუნველყოფის ლიცენზიებს.  შეიძლება, ღია კოდის მქონე პროგრამული უზრუნველყოფის ლიცენზიების პირობებს უპირატესობა მიენიჭოს წინამდებარე ხელშეკრულების ზოგიერთ პირობასთან მიმართებით.

3. უფლებებისა და საკუთრების შენარჩუნება
Samsung იტოვებს ყველა უფლებას, რომელიც პირდაპირ არ გაქვთ მონიჭებული წინამდებარე ხელშეკრულებით. აღნიშნული პროგრამული უზრუნველყოფა დაცულია საავტორო უფლებებისა და სხვა ინტელექტუალური საკუთრების კანონმდებლობით და საერთაშორისო ხელშეკრულებებით. Samsung ფლობს საკუთრების უფლებას, საავტორო უფლებას და სხვა ინტელექტუალურ უფლებებს ამ პროგრამულ უზრუნველყოფაზე. პროგრამული უზრუნველყოფა ლიცენზირებულია და არა გაყიდული.

4. შეზღუდვები
თქვენ არ გაქვთ უფლება, მოახდინოთ საინჟინრო ანალიზი, დეკომპილაცია, დაშლა, ან სხვაგვარად შეეცადოთ, გამოავლინოთ პროგრამული უზრუნველყოფის საწყისი კოდი ან ალგორითმები, შეიტანოთ ცვლილებები პროგრამული უზრუნველყოფაში ან გათიშოთ მისი ცალკეული კომპონენტები, ან პროგრამული უზრუნველყოფის ბაზაზე შექმნათ ნაწარმოები პროდუქტი. თქვენ არ გაქვთ უფლება გააქირავოთ, გასცეთ იჯარით, ქველიცენზიით, ან უზრუნველყოთ კომერციული ჰოსტინგის სერვისი აღნიშნული პროგრამული უზრუნველყოფით.

5. სერვისის განახლებები, შეცვლა ან დროებით შეჩერება
Samsung-მა შეიძლება ნებისმიერ დროს უზრუნველყოს ან თქვენთვის ხელმისაწვდომი გახადოს სერვისის განახლებები ან ვერსიის განახლებები („განახლება“), მათ შორის, მაგრამ არამხოლოდ შეცდომების გამოსწორებები, სერვისის გაუმჯობესებები, ახალი ფუნქციები, არსებული ფუნქციების წაშლები ან სერვისის მოდიფიკაციები. განახლებები დარეგულირდება წინამდებარე ხელშეკრულების პირობებით, თუ არ არსებობს ასეთი განახლებების სხვა წესები და პირობები; უკანასკნელ შემთხვევაში, განახლებები დარეგულირდება ცალკე წესებით და პირობებით. უსაფრთხოების პროგრამული უზრუნველყოფის განახლებები ან კრიტიკული შეცდომების გამოსწორებები თუ სხვა მნიშვნელოვანი განახლებები შეიძლება ავტომატურად ჩამოიტვირთოს და დაინსტალირდეს, ასეთი განახლებების დროულად მიღების მნიშვნელობის გათვალისწინებით, თქვენი და სხვა მომხმარებლების დაცვის მიზნით. Samsung იტოვებს უფლებას, შეცვალოს, დროებით შეაჩეროს, წაშალოს, შეზღუდოს გამოყენება ან გამორთოს წვდომა სერვისზე ან მის ნაწილზე.
Samsung-მა შეიძლება მოგაწოდოთ ან თქვენთვის ხელმისაწვდომი გახადოს პროგრამული უზრუნველყოფის განახლებები სატარებელ მოწყობილობაში. საერთოდ, სატარებელი მოწყობილობის პროგრამული უზრუნველყოფის განახლება შესაძლებელია მმართველის საშუალებით, თუმცა ზოგჯერ, მაგალითად Galaxy Buds-ის შემთხვევაში, შეგიძლიათ განაახლოთ PC Software-ის საშუალებით.
იმისათვის, რომ გამოიყენოთ განახლებების მეშვეობით მიღებული ვერსია, ჯერ უნდა მიიღოთ ლიცენზია პროგრამულ უზრუნველყოფაზე, რომლისთვისაც ნებადართულია განახლებები. განახლებული ვერსია შეიძლება შეიცავდეს დამატებით ახალ ფუნქციებს და, იშვიათ შემთხვევაში, შეიძლება მასში წაშლილი იყოს არსებული ფუნქციები. მიუხედავად იმისა, რომ განახლებები ძირითადად ხელმისაწვდომი იქნება, იშვიათ შემთხვევაში განახლებები შემოთავაზებული იქნება მხოლოდ ქსელის ოპერატორის მიერ და ასეთი განახლებები დარეგულირდება საკონტრაქტო ურთიერთობით თქვენი ქსელის ოპერატორთან. უსაფრთხოების პროგრამული უზრუნველყოფის განახლება ან კრიტიკული შეცდომების გამოსწორებები თუ სხვა მნიშვნელოვანი განახლებები შეიძლება ავტომატურად ჩამოიტვირთოს და დაინსტალირდეს, ასეთი განახლებების დროულად მიღების მნიშვნელობის გათვალისწინებით.

6. მესამე მხარის სერვისები და შიგთავსი
თქვენთვის შესაძლოა ხელმისაწვდომი გახდეს მესამე მხარის სერვისები. Samsung უარს აცხადებს ნებისმიერ გარანტიასა და განცხადებაზე Fit პროგრამასთან და მესამე მხარის სერვისების შინაარსთან, მათ სიზუსტესთან, სისრულესთან, ეფექტურობასა და რომელიმე მოქმედ კანონმდებლობასთან და ნორმებთან შესაბამისობასთან დაკავშირებით.მესამე მხარის სერვისების და შიგთავსის გამოყენება შეიძლება დარეგულირდეს ამ მესამე მხარის პროვაიდერის გამოყენების პირობებით, სალიცენზიო ხელშეკრულებით, კონფიდენციალურობის დებულებითა და სხვა ასეთი შეთანხმებებით. სერვისის გარკვეულ ნაწილებზე შეიძლება ვრცელდებოდეს ღია წყაროს ლიცენზიები, რომელთა პირობებს შეიძლება უპირატესი ძალა ჰქონდეს წინამდებარე ხელშეკრულებასთან შედარებით სერვისის ნაწილის მიმართ.

 7. მონაცემებზე წვდომა
შესაძლოა, პროგრამული უზრუნველყოფის ზოგიერთი ფუნქციისთვის საჭირო იყოს, მობილურ მოწყობილობას ჰქონდეს ინტერნეტზე წვდომა და, შეიძლება, გავრცელდეს თქვენი ქსელის ან ინტერნეტის პროვაიდერის მიერ დაწესებული შეზღუდვები. შესაძლოა, პროგრამულ უზრუნველყოფას დასჭირდეს წვდომა ინტერნეტზე თქვენი მობილური ქსელის მეშვეობით, რამაც შეიძლება გამოიწვიოს დამატებითი ხარჯები, თქვენი სატარიფო გეგმის შესაბამისად. გარდა ამისა, შესაძლოა, პროგრამული უზრუნველყოფის ზოგიერთი ფუნქციის გამოყენებამ გავლენა მოახდინოს მოწყობილობის ტექნიკური უზრუნველყოფის მუშაობაზე ან მონაცემებზე წვდომის შესაძლებლობებზე.

8. პროგრამული უზრუნველყოფის გადაცემა
თქვენ არ გაქვთ უფლება, რომელიმე მესამე მხარეს გადასცეთ წინამდებარე ხელშეკრულება, უფლებები ან ვალდებულებები პროგრამულ უზრუნველყოფაზე, რომლებიც მოგენიჭათ წინამდებარე ხელშეკრულების საფუძველზე, გარდა იმ შემთხვევისა, თუ ეს უკავშირდება სატარებელი მოწყობილობის გაყიდვას, რომელსაც ერთვის პროგრამული უზრუნველყოფა. ასეთ შემთხვევაში, პროგრამული უზრუნველყოფის გადაცემა უნდა მოხდეს სრულად (ყველა შემადგენელი ნაწილის, მედია და ბეჭდური მასალების, ყველა განახლებისა და წინამდებარე ხელშეკრულების ჩათვლით) და თქვენ არ გაქვთ პროგრამული უზრუნველყოფის არცერთი ასლის დატოვების უფლება. გადაცემა არ შეიძლება იყოს ირიბი გადაცემა, როგორიცაა კონსიგნაცია. გადაცემის განხორციელებამდე, საბოლოო მომხმარებელი, რომელიც იღებს პროგრამულ უზრუნველყოფას, უნდა დაეთანხმოს წინამდებარე ხელშეკრულების ყველა პირობას.

9. კანონთან შესაბამისობა
თქვენ ადასტურებთ, რომ მმართველი პროგრამა ან პროგრამული უზრუნველყოფა ექვემდებარება სხვადასხვა ქვეყნის საექსპორტო შეზღუდვებს. თქვენ აცხადებთ თანხმობას, რომ დაიცავთ ყველა მოქმედ საერთაშორისო და სახელმწიფო კანონს, რაც ეხება მმართველს ან პროგრამულ უზრუნველყოფას, მათ შორის, საექსპორტო შეზღუდვებთან დაკავშირებულ ყველა კანონსა და ნორმას.

10. მოქმედების შეწყვეტა
წინამდებარე ხელშეკრულება ძალაშია მის შეწყვეტამდე. წინამდებარე ხელშეკრულებით განსაზღვრული თქვენი უფლებები ავტომატურად შეწყდება Samsung-ის მხრიდან შეტყობინების გარეშე, თუ დაარღვევთ წინამდებარე ხელშეკრულების რომელიმე წესსა და პირობას. წინამდებარე ხელშეკრულების შეწყვეტისთანავე ვალდებული ხართ, შეწყვიტოთ მმართველი პროგრამის ან პროგრამული უზრუნველყოფის ყოველგვარი გამოყენება და გაანადგუროთ მმართველის ან პროგრამული უზრუნველყოფის ყველა ასლი.

11. გარანტიის უარყოფა
თუ ცალკე არ არის გაცხადებული ცალსახა წერილობით შეზღუდულ გარანტიაში, რომელიც ახლავს თქვენს მოწყობილობას, SAMSUNG-ის მიერ ამ სატარებელ მოწყობილობასთან ერთად SAMSUNG-ის მიერ მოწოდებული მთელი პროგრამული უზრუნველყოფა (რომელიც დართული აქვს სატარებელ მოწყობილობას, ჩამოტვირთულია, თუ სხვაგვარადაა მიღებული) მოწოდებულია ისე, „როგორც არის“ და „როგორც ხელმისაწვდომია“, SAMSUNG-ის მხრიდან ყოველგვარი ცალსახა თუ ნაგულისხმევი გარანტიების გარეშე. მოქმედი კანონით მაქსიმალურად დასაშვებ ფარგლებში, SAMSUNG უარყოფს ყოველგვარ პირდაპირ, ნაგულისხმევ და კანონით გათვალისწინებულ გარანტიას, მათ შორის, მაგრამ არამხოლოდ გაყიდვისთვის ვარგისიანობის, საკმარისი ხარისხის, კონკრეტული მიზნით გამოყენებისთვის ვარგისიანობის, საიმედოობისა და ხელმისაწვდომობის, სიზუსტის, ვირუსების არარსებობის, შეუფერხებელი მუშაობის, მესამე მხარის უფლებებისა და სხვა უფლებების დაურღვევლობის გარანტიის გარეშე. ზოგიერთ იურისდიქციაში არ არის დაშვებული გამონაკლისები ან შეზღუდვები გარანტიების მხრივ, ამიტომ ზემოთ ჩამოთვლილი გამონაკლისები და შეზღუდვები შეიძლება თქვენზე არ ვრცელდებოდეს.

12. Samsung-ის აპლიკაციები და სერვისები
შესაძლოა, თქვენს სატარებელ მოწყობილობაში წინასწარ იყოს ჩატვირთული ზოგიერთი აპლიკაცია და/ან სერვისი, ან შესაძლებელი იყოს მათი ჩამოტვირთვა. შეიძლება, ასეთი აპლიკაციები და/ან სერვისები საჭიროებდეს Samsung-ის სერვისის წევრობას („Samsung Account“). Samsung Account-თან დაკავშირებული თქვენი უფლებები და მოვალეობები წარმოდგენილი იქნება ცალკე წესებითა და პირობებით, ისევე როგორც კონფიდენციალურობის დებულება Samsung Account-ისთვის.

13. პასუხისმგებლობის შეზღუდვა
SAMSUNG არ აგებს პასუხს ზარალზე, რომელიც დაკავშირებულია პროგრამული უზრუნველყოფის, მისი შიგთავსის ან ფუნქციების გამოყენებასთან ან გამოყენების შეუძლებლობასთან, მათ შორის, მაგრამ არამხოლოდ ზარალზე, რომელიც გამოწვეულია შეცდომებით, ხარვეზებით, წყვეტებით, დეფექტებით, მუშაობის ან გადაცემის დაყოვნებით, კომპიუტერული ვირუსით, დაკავშირების შეუძლებლობით, ქსელის ხარჯებით, და არც ყველანაირ სხვა პირდაპირ, არაპირდაპირ, სპეციალურ, შემთხვევით, საჯარიმო ან შედეგობრივ ზიანზე იმ შემთხვევაშიც კი, თუ SAMSUNG-ისთვის ცნობილი იყო ასეთი ზარალის ალბათობის შესახებ. ზოგიერთ იურისდიქციაში არ არის დაშვებული გამონაკლისი ან შეზღუდვა პირდაპირი და შედეგობრივი ზარალის მხრივ, ამიტომ ზემოთ ჩამოთვლილი გამონაკლისები და შეზღუდვები შეიძლება თქვენზე არ ვრცელდებოდეს.ზემოთქმულის მიუხედავად, SAMSUNG-ის სრული პასუხისმგებლობა თქვენს წინაშე ყველა დანაკარგზე, ზარალზე, სასარჩელო განცხადებაზე, მათ შორის, მაგრამ არამხოლოდ კონტრაქტთან, ხელშეკრულებასთან ან თქვენ მიერ პროგრამული უზრუნველყოფის გამოყენებასთან დაკავშირებით ან ამ ხელშეკრულების დებულებიდან გამომდინარე, არ აღემატება თანხას, რომელიც გადაიხადეთ კონკრეტულად ამ პროგრამული უზრუნველყოფისთვის. ზემოთ აღნიშნული შეზღუდვები, გამონაკლისები და პასუხისმგებლობის უარყოფა (მათ შორის, ნაწილები 11 და 12) ამ მომსახურების პირობებთან დაკავშირებით მოქმედებს მოქმედი კანონით მაქსიმალურად დასაშვებ ფარგლებში, იმ შემთხვევაშიც კი, თუ რომელიმე იურიდიული საშუალება საკუთარ მნიშვნელოვან მიზანს არ შეესაბამება.

14. მოქმედი კანონი
წინამდებარე ხელშეკრულება რეგულირდება იმ იურისდიქციის კანონმდებლობით, რომელშიც ცხოვრობთ, კანონების კოლიზიის შესახებ დებულებების მიუხედავად. წინამდებარე ხელშეკრულება არ რეგულირდება გაეროს კონვენციით საქონლის საერთაშორისო გაყიდვების კონტრაქტების თაობაზე, რომლის მოქმედება ნათლად გამორიცხულია.

15. დავების გადაჭრა
თუ, რაიმე სახით, წინამდებარე ხელშეკრულებიდან ან თქვენ მიერ პროგრამული უზრუნველყოფის გამოყენებიდან გამომდინარე წარმოშობილი დავა, წინააღმდეგობა ან უთანხმოება მოლაპარაკებით ვერ მოგვარდა, ის დაექვემდებარება იმ ქვეყნის სასამართლოების არაექსკლუზიურ იურისდიქციას, რომელშიც თქვენ ცხოვრობთ. ზემოაღნიშნულის მიუხედავად, Samsung-ს შეუძლია მოითხოვოს სამართლებრივი დაცვის საშუალება სასამართლო აკრძალვის სახით (ან ექვივალენტური ტიპის სწრაფი სამართლებრივი დაცვის საშუალება), ნებისმიერი იურისდიქციის ფარგლებში.

16. მთლიანი შეთანხმება
წინამდებარე ხელშეკრულება წარმოადგენს სრულ ხელშეკრულებას თქვენსა და Samsung-ს შორის პროგრამულ უზრუნველყოფასთან დაკავშირებით და იგი ჩაანაცვლებს ყველა წინა ან ერთდროულ ზეპირ თუ წერილობით კომუნიკაციას, შემოთავაზებას და განცხადებას პროგრამულ უზრუნველყოფასთან დაკავშირებით ან სხვა საკითხთან დაკავშირებით, რომელიც განიხილება წინამდებარე ხელშეკრულებაში. თუ წინამდებარე ხელშეკრულების რომელიმე დებულება ძალადაკარგული, ბათილი, შეუსრულებადი ან უკანონო გახდება, დანარჩენი დებულებები სრულ ძალაში დარჩება.

