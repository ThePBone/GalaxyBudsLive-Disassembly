Эцсийн хэрэглэгчийн гэрээ

“Samsung” компанийн үйлдвэрлэсэн болон түүний брэнд болох Galaxy Watch, Galaxy Fit болон Galaxy Buds серийн гэх мэт зүүдэг төхөөрөмж (цаашид хамтад нь “Зүүдэг төхөөрөмж” гэх), мөн “Samsung” компанийн зүүдэг төхөөрөмжийн менежерийн аппликэйшн (цаашид хамтад нь “Менежер” гэх)-ыг ашиглахын өмнө чухал мэдээлэл агуулсан энэхүү Эцсийн хэрэглэгчийн гэрээ (цаашид “Гэрээ” гэх)-г анхааралтай уншина уу.
Энэхүү Гэрээ нь “Samsung” компани, түүний хамааралтай компани, бие даасан нийлүүлэгч, лиценз эзэмшигчийн эзэмшдэг программ хангамжийн талаар “Samsung Electronics Co., Ltd.” компани (цаашид “Samsung” гэх)-ийн тантай (хувь хүн буюу бие даасан байгууллагатай) байгуулсан хууль ёсны гэрээ бөгөөд тухайн программ хангамжийг энэхүү Гэрээнд дагалдуулсан болно. Үүнд Зүүдэг төхөөрөмж, Менежерийг ашиглахтай холбогдуулан программ хангамж, холбогдох зөөврийн хэрэгсэл, хэвлэмэл материал, “онлайн” буюу цахим баримт бичгийг багтаасан (цаашид хамтад нь “Программ хангамж” гэх).
Менежер нь таны хөдөлгөөнт төхөөрөмж (цаашид “Төхөөрөмж” гэх)-ийг Зүүдэг төхөөрөмжтэй холбож, Төхөөрөмжөөр дамжуулан Зүүдэг төхөөрөмжийн программ хангамжийг удирдах, хянах, шинэчлэх боломжийг танд олгодог программ хангамж юм. Зүүдэг төхөөрөмж нь хэвийн ажиллахын тулд урьдчилан ачаалсан программ хангамжийг хэрэглэхийг шаарддаг.  Зүүдэг төхөөрөмж, Менежер, түүний урьдчилан ачаалсан программ хангамжийг хэрэглэснээр та энэ Гэрээний нөхцөлийг хүлээн зөвшөөрнө.  Хэрвээ та эдгээр нөхцөлийг хүлээн зөвшөөрөхгүй бол Зүүдэг төхөөрөмж, Менежер, түүний урьдчилан ачаалсан программ хангамжийг битгий хэрэглээрэй.

1. Үйлчилгээ, мэдэгдэл
Зүүдэг төхөөрөмжийг дангаар нь болон өөрийн Төхөөрөмжтэй холбож, төрөл бүрийн зорилгоор ашиглах боломжтой. Зүүдэг төхөөрөмжийг утсандаа холбохгүйгээр ашиглавал зарим функцийг нь хязгаарлаж болно.
Зүүдэг төхөөрөмжийн болон Төхөөрөмжийн функц нь зөвхөн тухайн эзэмшигчид хамаарах тул гаднын этгээдийг зөвшөөрөлгүй нэвтрэхээс сэргийлнэ үү. Зүүдэг төхөөрөмжийг Төхөөрөмжтэй холбосон үед тэдгээр нь хэрэглэгчийн өгөгдлийг харилцан бие биедээ дамжуулж болно. Төхөөрөмжтэй холбох, түүнээс салгах аргын талаар мэдлэгтэй байж, холболт шаардлагагүй болсон тохиолдолд Зүүдэг төхөөрөмжөө Төхөөрөмжөөс салгаж байна уу (Galaxy Buds зэрэг зарим зүүдэг төхөөрөмж таны Төхөөрөмжтэй автоматаар холбогдож болно.)

Зүүдэг төхөөрөмжөөр үзүүлэх үйлчилгээ, боломжийг таны оршин суугаа улс, Төхөөрөмжийн загвар, сүлжээний оператор зэргээс хамааран өөрчлөх буюу хязгаарлаж болно.
Зүүдэг төхөөрөмж, Менежер нь ерөнхий эрүүл мэнд, фитнесийн Программ хангамж (цаашид “Фитнесийн программ хангамж” гэх) агуулсан буюу түүнтэй нийцэн ажилладаг байж болно. Зүүдэг төхөөрөмж, Фитнесийн программ хангамжийг зөвхөн цагийг зугаатай өнгөрүүлэхэд зориулсан бөгөөд өвчин эмгэг, эрүүл мэндийн байдлыг оношлох, өвчнийг эдгээх, намдаах, эмчлэх, урьдчилан сэргийлэх болон эрүүл мэндийн бусад зорилгоор ашиглах зориулалтгүй. Фитнесийн программ хангамж дээр тулгуурлан боловсруулсан тодорхой өгөгдөл нь зөвхөн мэдээллийн чанартай бөгөөд түүнийг эрүүл мэндийн зөвлөгөө гэж үзэхгүй, түүнчлэн таны өөрийн эмч болон эрүүл мэндийн үйлчилгээ үзүүлэгч бусад этгээдтэй харилцах харилцааг орлохгүй. Фитнесийн программ хангамжаар дамжуулан олж авсан мэдлэгтээ найдаж, мэргэжлийн эмчийн зөвлөгөө авахаас татгалзахгүй байх, мөн зөвлөгөө авахаа хойшлуулахгүй байхыг зөвлөж байна.
Тухайн үйлчилгээ, мэдээлэл, түүний дотор зөвлөмж, сургалт, зөвлөгөө, заавар зэргийн улмаас хэрэглэгч бэртэж гэмтэх, хохирол учрах, зардал гарах зэрэг тохиолдолд, мөн Фитнесийн программ хангамжаас өгсөн, хүлээн авсан, түүгээр дамжуулан нэвтэрсэн аливаа мэдээллийн үнэн зөв байдлын талаар “Samsung” компани хариуцлага хүлээхгүй. “Samsung” компани гуравдагч талын вэбсайт, лавлах материал дээрх аливаа өгүүлэл, материалд орсон мэдээллийн үнэн зөв байдал, уг мэдээллийг ашигласнаар аюулгүй, найдвартай байх асуудлыг хариуцахгүй. Гуравдагч талын вэбсайт, лавлах материал дээрх мэдээллийг эш татсаныг тухайн мэдээллийг үнэн зөв болохыг баталсан, эсхүл тухайн сайт, лавлах материалын агуулгыг нийтэд нь баталсан гэж үзэхгүй. Зүүдэг төхөөрөмж, Фитнесийн программ хангамж, эсхүл дотор нь урьдчилан ачаалсан аппликэйшныг ашиглах үед хүлээн авсан аливаа мэдээлэл нь тохиромжтой, үнэн зөв, бүрэн гүйцэд, найдвартай биш байж болохыг та хүлээн зөвшөөрч байгаа болно.

2. Лиценз олгох
Энэхүү Гэрээний нөхцөл, болзлын дагуу өөрийн Төхөөрөмж дээр Менежерийг суулгах, ашиглах, нэвтрэх, харуулах, ажиллуулах лицензийг хязгаарлагдмал, онцгой бус эрхтэй, эргүүлэн авах нөхцөлтэйгөөр танд олгож байна. Та олон тооны Зүүдэг төхөөрөмжийг Менежерээр дамжуулан Төхөөрөмжтэй холбох боломжтой боловч Зүүдэг төхөөрөмжийг нэг зэрэг ашиглах боломжгүй. Түүнчлэн нэг Зүүдэг төхөөрөмжийг олон тооны Төхөөрөмж, түүний дотор компьютер болон энд дурдаагүй бусад төхөөрөмжтэй холбох боломжгүй.
Программ хангамжийн тодорхой хэсгийг нээлттэй эхийн лицензээр ашиглуулж болно.  Энэхүү Гэрээний зарим нэг нөхцөлийн оронд нээлттэй эхийн лицензийн заалтыг мөрдөж болно.

3. Эрх, өмчлөлийг хадгалах тухай
“Samsung” компани энэхүү Гэрээгээр танд шууд олгоогүй бүх эрхийг эдэлнэ. Программ хангамжийг зохиогчийн эрхийн болон бусад оюуны өмчийн хууль тогтоомж, гэрээгээр хамгаалсан. “Samsung” компани Программ хангамжийн өмчлөх эрх, зохиогчийн эрх болон бусад оюуны өмчийн эрхийг эзэмшинэ. Программ хангамжийг худалдахгүй, зөвхөн лицензээр ашиглуулна.

4. Хязгаарлалт
Программ хангамжийн эх код, алгоритмыг кодод задлах, декомпиляци хийх, ассемблерын хэл рүү хөрвүүлэх, гаргаж авах оролдлого хийх, Программ хангамжийн аливаа боломжийг хувиргах, хаах, Программ хангамжид тулгуурлан бүтээл туурвихыг хориглоно. Программ хангамжийг хөлслүүлэх, түрээслүүлэх, зээлдүүлэх, лицензийг дамжуулан ашиглуулах, арилжааны зорилгоор хостингийн үйлчилгээ үзүүлэхийг хориглоно.

5. Үйлчилгээг шинэчлэх, өөрчлөх, түдгэлзүүлэх
“Samsung” компани программын алдааг засах, үйлчилгээг сайжруулах, шинэ боломж нэвтрүүлэх, тухайн үеийн функцийг устгах, Үйлчилгээг өөрчлөх зэргээр хүссэн үедээ Үйлчилгээг шинэчлэн сайжруулах буюу тийнхүү шинэчлэн сайжруулах (цаашид “Шинэчлэл” гэх) боломжоор хангаж болно. Шинэчлэлийг энэхүү Гэрээний нөхцөлөөр зохицуулна. Гэхдээ тухайн Шинэчлэл нь тусдаа нөхцөл, болзолтой бол түүнийг тухайн нөхцөл, болзлоор зохицуулна. Хамгаалалтын программ хангамжийн Шинэчлэл, программын алдаа засах Шинэчлэл, бусад чухал Шинэчлэлийг таныг болон бусад хэрэглэгчийг хамгаалах зорилгоор цаг алдалгүй хүлээн авах нь чухал байдаг учраас тэдгээрийг автоматаар татан авч, суулгаж болно. “Samsung” компани Үйлчилгээ, түүний аль нэг хэсгийг өөрчлөх, түдгэлзүүлэх, хасах, ашиглалтыг нь хязгаарлах, нэвтрэх эрхийг нь хаах эрхтэй.
“Samsung” компани Зүүдэг төхөөрөмжийн Программ хангамжийн шинэчлэлийг авах, ашиглах боломжийг танд олгож болно. Зүүдэг төхөөрөмжийн Программ хангамжийг ерөнхийдөө Менежерийн тусламжтайгаар шинэчлэх боломжтой боловч Galaxy Buds зэрэг зарим тохиолдолд компьютерын Программ хангамжийг ашиглан шинэчилж болно.
Ийм Шинэчлэлээр дамжуулан хүлээн авсан хувилбарыг ашиглахын тулд та эхлээд Шинэчлэл авах боломжтой программ хангамжийн лицензийг авах ёстой. Шинэчилсэн хувилбар нь шинээр функц нэмэх, зарим цөөн тохиолдолд тухайн функцийг устгаж болно. Шинэчлэлийг ерөнхийдөө ашиглах боломжтой байх боловч зарим цөөн тохиолдолд Шинэчлэлийг зөвхөн таны сүлжээний үйлчилгээ үзүүлэгчээс санал болгох бөгөөд ийм Шинэчлэлийг сүлжээний үйлчилгээ үзүүлэгчийн тантай байгуулсан гэрээгээр зохицуулна. Хамгаалалтын программ хангамжийн Шинэчлэл, программын алдаа засах Шинэчлэл, бусад чухал Шинэчлэлийг цаг алдалгүй хүлээн авах нь чухал байдаг учраас тэдгээрийг автоматаар татан авч, суулгаж болно.

6. Гуравдагч талын үйлчилгээ, контент
Гуравдагч талын үйлчилгээг та мөн авах боломжтой байж болно. “Samsung” компани Фитнесийн программ хангамж, аливаа гуравдагч талын үйлчилгээний контентыг үнэн зөв, бүрэн гүйцэд, үр ашигтай, аливаа холбогдох хууль тогтоомж, дүрэм журамд нийцсэн эсэх талаар баталгаа, мэдэгдэл гаргахаас татгалзана.Гуравдагч талын үйлчилгээ, контентыг ашиглах явдлыг тухайн гуравдагч талын үйлчилгээ үзүүлэгчийн ашиглах нөхцөл, лицензийн гэрээ, нууцлалын бодлого, тэдгээртэй адил төстэй гэрээгээр зохицуулж болно. Үйлчилгээний тодорхой хэсгийг нээлттэй эхийн лицензээр ашиглуулж болох бөгөөд Үйлчилгээний тухайн хэсгийн хувьд энэхүү Гэрээний нөхцөлийн оронд тухайн нээлттэй эхийн лицензийн нөхцөлийг мөрдөнө.

 7. Мэдээлэлд нэвтрэх эрх
Программ хангамжийн зарим боломжийг ашиглахын тулд хөдөлгөөнт төхөөрөмжөө интернэтэд холбох шаардлага гарч болохоос гадна таны сүлжээний буюу интернэтийн үйлчилгээ үзүүлэгчээс тавьсан хязгаарлалтаар хязгаарлагдаж болно. Программ хангамж нь таны хөдөлгөөнт холбооны сүлжээгээр дамжин нэвтэрч болох бөгөөд энэ тохиолдолд таны төлбөрийн багцаас хамааран нэмэлт төлбөр тооцож болно. Үүнээс гадна таны төхөөрөмжийн техник хангамж, мэдээлэлд нэвтрэх эрхийн тохиромжтой эсэх болон тэдгээрийн үзүүлэлт нь Программ хангамжийн зарим нэг боломжийг ашиглахад нөлөөлж болно.

8. Программ хангамжийг шилжүүлэх
Программ хангамж бүхий Зүүдэг төхөөрөмжийг худалдахаас бусад тохиолдолд энэхүү Гэрээг, эсхүл Программ хангамжийн талаар энэхүү гэрээгээр олгосон эрх, үүргийг аливаа гуравдагч этгээдэд шилжүүлэхийг хориглоно. Дээр дурдсан тохиолдолд шилжүүлэхдээ Программ хангамжийн бүхий л бүрэлдэхүүн хэсэг, зөөврийн хэрэгсэл, хэвлэмэл материал, аливаа шинэчлэл, энэхүү Гэрээ зэрэг Программ хангамжийн бүхий л зүйлийг багтаах бөгөөд Программ хангамжийн ямар нэг хуулбарыг өөртөө авч үлдэхийг хориглоно. Программ хангамжийн бүхий л зүйлийг шилжүүлэхдээ тээвэрлэх зэрэг шууд бус хэлбэрээр шилжүүлэхийг хориглоно. Программ хангамжийг шилжүүлэхийн өмнө түүнийг хүлээн авах эцсийн хэрэглэгч нь Гэрээний бүх нөхцөлийг хүлээн зөвшөөрсөн байх ёстой.

9. Хууль тогтоомжийг дагаж мөрдөх
Та Менежер, Программ хангамжийг ашиглах үедээ янз бүрийн улс орны экспортын хязгаарлалтыг дагаж мөрдөхөө зөвшөөрч байгаа болно. Та Менежер, Программ хангамжид хамаарах олон улсын болон тухайн улсын холбогдох бүхий л хууль тогтоомж, түүний дотор экспортын хязгаарлалттай холбоотой бүхий л хууль тогтоомж, дүрэм журмыг дагаж мөрдөхөө зөвшөөрч байгаа болно.

10. Гэрээг цуцлах
Энэхүү Гэрээ нь цуцлагдах хүртлээ хүчинтэй байна. Хэрвээ та энэ Гэрээний аль нэг нөхцөл, болзлыг биелүүлээгүй тохиолдолд уг Гэрээгээр танд олгосон эрхийг “Samsung” компаниас урьдчилан мэдэгдэхгүйгээр автоматаар цуцлах болно. Энэхүү Гэрээг цуцалсны дараа та Менежер, Программ хангамжийг бүхий л хэлбэрээр ашиглахаа зогсоож, Менежер, Программ хангамжийн бүх хуулбарыг устгах ёстой.

11. Баталгаа гаргахаас татгалзах тухай
ТАНЫ ЗҮҮДЭГ ТӨХӨӨРӨМЖИД ДАГАЛДУУЛАН БИЧГЭЭР ӨГСӨН ХЯЗГААРЛАГДМАЛ БАТАЛГААНД ТУСАД НЬ ЗААГААГҮЙ ТОХИОЛДОЛД “SAMSUNG” КОМПАНИАС ХАНГАСАН ПРОГРАММ ХАНГАМЖИЙГ “БАЙГААГААР НЬ” БОЛОН “БОЛОМЖТОЙ ҮЕД НЬ” АШИГЛУУЛАХ БӨГӨӨД “SAMSUNG” КОМПАНИАС ШУУД БОЛОН ШУУД БУСААР ЯМАР Ч ТӨРЛИЙН БАТАЛГАА ГАРГАХГҮЙ. ХОЛБОГДОХ ХУУЛИАР ЗӨВШӨӨРСӨН ХҮРЭЭНЭЭС ХЭТРҮҮЛЭХГҮЙГЭЭР “SAMSUNG” КОМПАНИ ШУУД, ШУУД БУС, ХУУЛИАР ТОГТООСОН БҮХ ТӨРЛИЙН БАТАЛГАА, ТҮҮНИЙ ДОТОР ХУДАЛДАХ БОЛОМЖ, ШААРДЛАГА ХАНГАСАН ЧАНАР БУЮУ ЧАНАРТАЙ ГҮЙЦЭТГЭЛ, ТОДОРХОЙ ЗОРИУЛАЛТЫН ДАГУУ АШИГЛАХ БОЛОМЖ, НАЙДВАРТАЙ БУЮУ БЭЛЭН БАЙДАЛ, ҮНЭН ЗӨВ БАЙДАЛ, ВИРУС АГУУЛААГҮЙ, ТАЙВАН АШИГЛАХ БОЛОМЖ, ГУРАВДАГЧ ТАЛЫН ЭРХИЙГ ЗӨРЧӨӨГҮЙ БАЙДАЛ, ЭРХИЙН БУСАД ЗӨРЧЛИЙН ТАЛААР ШУУД БУС БАТАЛГАА БОЛОН ЭНД ДУРДААГҮЙ БУСАД БАТАЛГАА ГАРГАХААС ТАТГАЛЗАНА. ЗАРИМ УЛС ОРОНД ШУУД БУС БАТАЛГАА ГАРГАХААС ЧӨЛӨӨЛӨХ, ХЯЗГААРЛАХ ЯВДЛЫГ ЗӨВШӨӨРДӨГГҮЙ ТУЛ ДЭЭР ДУРДСАН ЧӨЛӨӨЛӨЛТ, ХЯЗГААРЛАЛТ ТАНД ХАМААРАХГҮЙ БАЙЖ БОЛНО.

12. “Samsung” компанийн аппликэйшн, үйлчилгээ
Зарим нэг аппликэйшн, үйлчилгээг таны Зүүдэг төхөөрөмж дээр урьдчилан ачаалсан буюу татаж авах боломжтой байж болно. Тэдгээр аппликэйшн, үйлчилгээг ашиглахын тулд “Samsung-ийн үйлчилгээ”-ний гишүүнчлэл (“Samsung Account”)-тай байх шаардлага гарч болно. “Samsung Account”-н дагуу таны хүлээх эрх, үүргийг тусдаа нөхцөл, болзол, түүнчлэн “Samsung Account”-н нууцлалын бодлогод заасан байна.

13. Хариуцлагыг хязгаарлах
“SAMSUNG” КОМПАНИ ПРОГРАММ ХАНГАМЖ, ТҮҮНИЙ КОНТЕНТ, ҮЙЛДЛИЙГ АШИГЛАСНААС БОЛОН АШИГЛАХ БОЛОМЖГҮЙГЭЭС ҮҮДСЭН, ТҮҮНТЭЙ ХОЛБОГДОН ГАРСАН АЛИВАА ХОХИРОЛ, ТҮҮНИЙ ДОТОР АЛДАА ГАРСАН, ОРХИГДСОН, ТАСАЛДСАН, ГЭМТЭЛ ҮҮССЭН, АЖИЛЛАГАА БУЮУ ДАМЖУУЛАЛТ СААТСАН, КОМПЬЮТЕРЫН ВИРУС ХАЛДВАРЛАСАН, ХОЛБОГДОЖ ЧАДААГҮЙ, СҮЛЖЭЭНИЙ ТӨЛБӨРӨӨС ҮҮДСЭН, ТЭДГЭЭРТЭЙ ХОЛБОГДОН ГАРСАН БОЛОН ЭНД ДУРДААГҮЙ БУСАД ХОХИРОЛ, ТҮҮНЧЛЭН ШУУД, ШУУД БУС, ТУСГАЙ, ТОХИОЛДЛЫН, ЯЛЫН ЖУРМААР ГАРГУУЛАХ БОЛОН ҮР ДАГАВРЫН ЗЭРЭГ БУСАД БҮХ ТӨРЛИЙН ХОХИРЛЫГ ХАРИУЦАХГҮЙ БӨГӨӨД “SAMSUNG” КОМПАНИД ТУХАЙН ХОХИРЛЫГ ГАРЧ БОЛЗОШГҮЙ ТАЛААР МЭДЭЭЛСЭН ЭСЭХЭЭС ҮЛ ХАМААРАН ЭНЭ ЗААЛТ ҮЙЛЧИЛНЭ. ЗАРИМ УЛС ОРОНД ТОХИОЛДЛЫН БОЛОН ҮР ДАГАВРЫН ХОХИРЛООС ЧӨЛӨӨЛӨХ, ХЯЗГААРЛАХ ЯВДЛЫГ ЗӨВШӨӨРДӨГГҮЙ ТУЛ ДЭЭР ДУРДСАН ЧӨЛӨӨЛӨЛТ, ХЯЗГААРЛАЛТ ТАНД ХАМААРАХГҮЙ БАЙЖ БОЛНО.ГЭВЧ ПРОГРАММ ХАНГАМЖИЙГ АШИГЛАСНААС БОЛОН ЭНЭХҮҮ ГЭРЭЭНИЙ АЛИВАА ЗААЛТААС ҮҮДЭН ГАРСАН БҮХИЙ Л АЛДАГДАЛ, ХОХИРОЛ, НЭХЭМЖЛЭЛ ГАРГАХ ҮНДЭСЛЭЛ, ТҮҮНИЙ ДОТОР ГЭРЭЭНЭЭС БОЛОН ГЭРЭЭНЭЭС ГАДУУР, МӨН БУСАД ХЭЛБЭРЭЭР ҮҮССЭН БА ЭНД ДУРДААГҮЙ БУСАД АЛДАГДАЛ, ХОХИРОЛ, НЭХЭМЖЛЭЛ ГАРГАХ ҮНДЭСЛЭЛИЙН ТАЛААР “SAMSUNG” КОМПАНИЙН ТАНЫ ӨМНӨ ХҮЛЭЭХ НИЙТ ХАРИУЦЛАГЫН ХЭМЖЭЭ НЬ ЗӨВХӨН ЭНЭХҮҮ ПРОГРАММ ХАНГАМЖИЙГ ХУДАЛДАН АВАХААР ХУДАЛДАН АВАГЧИЙН ТӨЛСӨН ТӨЛБӨРИЙН ХЭМЖЭЭНЭЭС ХЭТРЭХГҮЙ БАЙНА. ШҮҮХИЙН ХАМГААЛАЛТЫН АЛИВАА ХЭРЭГЛҮҮР НЬ ҮНДСЭН ЗОРИЛГОО ХЭРЭГЖҮҮЛЖ ЧАДАХГҮЙ БАЙСАН Ч ДЭЭР ДУРДСАН ХЯЗГААРЛАЛТ, ЧӨЛӨӨЛӨЛТ, ТАТГАЛЗАЛ (ТҮҮНИЙ ДОТОР 11, 12 ДУГААР ЗҮЙЛ) НЬ ХОЛБОГДОХ ХУУЛИАР ЗӨВШӨӨРСӨН ХҮРЭЭНЭЭС ХЭТРЭХГҮЙ ҮЙЛЧИЛНЭ.

14. Холбогдох хууль
Энэхүү Гэрээг эрхзүйн хэм хэмжээний зөрчилдөөнөөс үл хамааран таны оршин суугаа газрын хууль тогтоомжоор зохицуулна. Энэхүү Гэрээг зохицуулахдаа Олон улсын бараа худалдах, худалдан авах гэрээний тухай НҮБ-ын конвенцыг хэрэглэхгүй болохыг шууд мэдэгдэж байна.

15. Маргаан шийдвэрлэх
Хэрвээ энэхүү Гэрээнээс болон таны Программ хангамжийг ашигласнаас ямар нэгэн байдлаар үүдэн гарсан маргаан, зөрчил, саналын зөрөлдөөнийг нөхөрсгөөр шийдвэрлэх боломжгүй бол таны оршин суугаа газрын харьяаллын аль нэг шүүхээр шийдвэрлүүлнэ. “Samsung” компани дээр дурдсаныг үл харгалзан аль ч харьяаллын дагуу шүүхийн хориг тавиулах (буюу түүнтэй дүйцэх яаралтай шүүхийн хамгаалалтын хэрэглүүрийг ашиглах) хүсэлт гаргаж болно.

16. Эцсийн тохиролцоо
Энэхүү Гэрээ нь Программ хангамжийн талаар “Samsung” компанийн тантай хийсэн эцсийн тохиролцоо бөгөөд Программ хангамж болон энэхүү Гэрээнд заасан бусад асуудлаар өмнө нь буюу тухайн үед амаар болон бичгээр хийсэн бүхий л харилцаа, санал, мэдэгдлийг хүчингүйд тооцно. Энэхүү Гэрээний аль нэг заалтыг хууль зүйн хувьд хүчин төгөлдөр бус, хүчингүй, хэрэгжүүлэх боломжгүй, эсхүл хууль бус гэж тооцсон ч бусад заалт нь бүрэн хүчин төгөлдөр үйлчилнэ.

