Marrëveshja e licencës për përdoruesin final

Lexoje me kujdes këtë Marrëveshje të licencës për përdoruesin final (“Marrëveshja”) para se të përdorësh pajisje të mbajtshme të prodhuara nga Samsung-u ose që mbajnë këtë markë, të tilla si seria Galaxy Watch, Galaxy Fit dhe Galaxy Buds (kolektivisht, “Pajisja e Mbajtshme”), dhe aplikacione për menaxhimin e pajisjes së mbajtshme Samsung (kolektivisht, “Menaxheri”) meqë ajo përmban informacion të rëndësishëm.
Kjo Marrëveshje është një marrëveshje juridike midis teje (si individ ose entitet individual) dhe Samsung Electronics Co., Ltd. (“Samsung”) për softuer pronë të Samsung-ut dhe filialeve dhe të saj dhe furnizuesve dhe licencuesve të saj, që shoqëron këtë Marrëveshje, e cila përfshin softuer dhe media të bashkëlidhura, materiale të printuara, dokumentacion “në linjë” ose elektronik në lidhje me përdorimin prej teje të Pajisjes së Mbajtshme dhe/ose Menaxherit (kolektivisht, “Softueri”).
Menaxheri është një program softueri që shërben për të lidhur pajisjen tënde celulare (“Pajisjen”) me Pajisjen e Mbajtshme dhe të lejon të menaxhosh, kontrollosh ose përditësosh softuerin në Pajisjen e Mbajtshme përmes Pajisjes. Pajisja e Mbajtshme kërkon përdorimin e softuerit të parangarkuar, që të funksionojë normalisht.  Duke përdorur Pajisjen e Mbajtshme, Menaxherin ose softuerin e parangarkuar, ti pranon termat e kësaj Marrëveshjeje.  Në qoftë se ti nuk i pranon këta terma, mos e përdor Pajisjen e Mbajtshme, Menaxherin ose softuerin e parangarkuar.

1. Shërbimet dhe Njoftimet
Pajisja e Mbajtshme më vete ose e lidhur me Pajisjen tënde ofron eksperienca të ndryshme. Në qoftë se e përdor Pajisjen e Mbajtshme pa e lidhur me telefonin, mund të ketë disa kufizime funksionale.
Meqë funksionet në Pajisjen e Mbajtshme dhe në Pajisje do të ofrohen për pronarin e tyre, trego kujdes që të mos lejosh akses të paautorizuar. Kur Pajisja e Mbajtshme është lidhur me Pajisjen, secila prej tyre mund të transferojë të dhëna të përdoruesit tek tjetra. Lutemi mbaj parasysh mënyrën si të lidhesh/të shkëputesh nga pajisja dhe lutemi shkëpute Pajisjen e Mbajtshme nga Pajisja, në qoftë se lidhja nuk të duhet më (Disa pajisje të mbajtshme, si Galaxy Buds, mund të lidhen automatikisht me Pajisjen tënde.)

Shërbimet dhe/ose funksionalitetet e ofruara nga Pajisja e Mbajtshme mund të variojnë ose të kufizohen sipas vendit ku jeton, modelit të Pajisjes ose operatorit të rrjetit.
Pajisja e Mbajtshme dhe Menaxheri mund të përmbajnë ose mund të jenë të përputhshme me disa Softuerë për menaxhimin e mirëqenies së përgjithshme dhe të formës fizike (“Softueri i Formës”). Pajisja e Mbajtshme dhe Softueri i Formës duhen përdorur vetëm për qëllime argëtimi dhe nuk kanë për synim të përdoren në diagnozën e sëmundjeve ose problemeve shëndetësore të tjera, dhe as për kurimin, lehtësimin, trajtimin ose parandalimin e sëmundjeve a për ndonjë qëllim mjekësor tjetër. Disa të dhëna të nxjerra nga Softueri i Formës janë vetëm për qëllime informimi dhe nuk synojnë të trajtohen si këshilla mjekësore dhe as të zëvendësojnë marrëdhënien midis teje dhe mjekut a ndonjë ofruesi tjetër shërbimesh mjekësore. Mos i shpërfill këshillat mjekësore dhe as mos e vono vizitën te mjeku për shkak të diçkaje që ke mësuar nga Softueri i Formës.
Samsung-u nuk është e përgjegjshme për lëndime, dëme, humbje dhe/ose kosto të pësuara nga përdorues, që u bashkëlidhen shërbimeve dhe/ose informacionit, përfshi edhe rekomandimet, udhëzimet, këshillat dhe/ose direktivat, dhe as për saktësinë e informacionit të ofruar, të përftuar ose të aksesuar nëpërmjet Softuerit të Formës. Samsung-u nuk mban përgjegjësi për saktësinë e informacionit të përmbajtur në artikuj dhe materiale të publikuara në uebsajte palësh të treta ose materiale referencë, dhe as për sigurinë dhe garancinë ndaj përdorimit të tyre. Referenca ndaj informacionit në uebsajte palësh të treta ose materiale të referencës nuk duhet marrë as si garantim i saktësisë së atij informacioni dhe as si garantim i materialeve të atij sajti ose të referencës në përgjithësi. Ti e ke të qartë dhe bie dakord që çdo informacion që merr nëpërmjet përdorimit të Pajisjes së Mbajtshme ose Softuerit të Formës ose çdo aplikacion që vjen i parangarkuar me to, mund të mos jetë i përshtatshëm, i përpiktë, i plotë ose i besueshëm.

2. Dhënia e licencës
Në varësi nga termat dhe kushtet e kësaj Marrëveshjeje, ty të jepet një licencë e kufizuar, jo-ekskluzive dhe e revokueshme për të instaluar, përdorur, aksesuar, afishuar dhe ekzekutuar Menaxherin në Pajisjen tënde. Ti mund të lidhësh disa Pajisje të Mbajtshme me një Pajisje përmes Menaxherit, por nuk të lejohet që ta vësh Pajisjen e Mbajtshme në dispozicion në të njëjtën kohë. Po ashtu, ti s‘mund të lidhësh një Pajisje të Mbajtshme me disa Pajisje njëherësh, përfshi këtu edhe por pa u kufizuar me PC.
Disa elemente të Softuerit mund t‘u nënshtrohen licencave të burimit të hapur.  Dispozitat e licencave të burimit të hapur mund t‘i shfuqizojnë disa prej termave të kësaj Marrëveshjeje.

3. Rezervimi i të drejtave dhe pronësia
Samsung-u i rezervon të gjitha ato të drejta që nuk të jepen ty shprehimisht në këtë Marrëveshje. Softueri mbrohet nga ligje të copyright-it dhe ligje dhe traktate të tjera të pronësisë intelektuale. Samsung-u ka në zotërim titullin, copyright-in dhe të drejtat e tjera të pronësisë intelektuale për Softuerin. Softueri nuk shitet, por jepet me licencë.

4. Kufizimet
Ty nuk të lejohet të kundër-inxhinierosh, shkompilosh, zbërthesh ose të përpiqesh me ndonjë mënyrë tjetër për të zbuluar kodin burimor ose algoritmet e Softuerit, ose të modifikosh ose të paaftësosh ndonjë funksionalitet të Softuerit ose të krijosh vepra të prejardhura në bazë të Softuerit. Ty nuk të lejohet të rentosh, të japësh me lease, të japësh hua, të nën-licencosh ose të ofrosh shërbime hostimi komercial me Softuerin.

5. Përditësimet, ndryshimi ose pezullimi i Shërbimit
Samsung-u mundet, në çdo kohë, të ofrojë ose të vërë në dispozicion përditësime ose gradime të Shërbimit (“Përditësime”), përfshi por pa u kufizuar me ndreqje problemesh, përmirësime të shërbimit, funksionalitete të reja, heqje funksionesh ekzistuese ose modifikime të Shërbimit. Përditësimet do të qeverisen nga kjo Marrëveshje përveçse kur terma dhe kushte të tjera ofrohen më vete me këto Përditësime, në ç‘rast ato terma dhe kushte të veçanta do t‘i qeverisin Përditësimet. Përditësimet për softuerin e sigurisë ose ndreqje gabimesh kritike ose Përditësime të tjera të rëndësishme mund të shkarkohen dhe të instalohen automatikisht, për arsye se ka rëndësi që ato Përditësime të vihen në zbatim pa vonesë, për mbrojtjen tënde dhe të përdoruesve të tjerë. Samsung-u shprehimisht rezervon të drejtën për të ndryshuar, pezulluar, hequr, kufizuar përdorimin ose paaftësuar aksesin ndaj Shërbimit ose të çdo pjese të tij.
Samsung-u mund të ofrojë ose të vërë në dispozicion përditësime të Softuerit për Pajisjen e Mbajtshme. Në përgjithësi, ti mund ta përditësosh Softuerin e Pajisjes së Mbajtshme nëpërmjet Menaxherit, por në disa raste, si për Galaxy Buds, mund ta përditësosh duke përdorur Softuerin për PC.
Për të përdorur versionin e ofruar përmes një Përditësimi të tillë, duhet më parë të licencohesh për softuerin që përfiton nga Përditësimi. Versioni i përditësuar mund të shtojë funksione të reja dhe, në raste të caktuara, mund të heqë funksione ekzistuese. Edhe pse Përditësimi zakonisht është në dispozicion të gjithkujt, në disa rrethana të caktuara Përditësimet do të ofrohen vetëm nga ofruesi yt i rrjetit dhe Përditësime të tilla do të qeverisen nga marrëdhënia jote kontraktuale me ofruesin e rrjetit. Përditësimi për softuerin e sigurisë ose ndreqje gabimesh kritike ose Përditësime të tjera të rëndësishme mund të shkarkohen dhe të instalohen automatikisht, për arsye se ka rëndësi që ato Përditësime të vihen në zbatim pa vonesë.

6. Shërbimet dhe materialet nga palë të treta
Mund të vihen në dispozicion edhe shërbime nga palë të treta. Samsung-u nuk jep asnjë garanci apo deklaratë në lidhje me Softuerin e Formës dhe as me përmbajtjen, saktësinë, plotësinë, efikasitetin e shërbimeve të palëve të treta, ose përputhjen e tyre me ligjet dhe rregulloret e zbatueshme.Përdorimi i shërbimeve dhe materialeve nga palë të treta mund të qeveriset nga termat e përdorimit, marrëveshja e licencës, politika e privatësisë ose çdo marrëveshje e ngjashme e ofruesit palë e tretë. Disa pjesë të Shërbimit mund t‘u nënshtrohen licencave të burimit të hapur, në ç‘rast termat e këtyre licencave të burimit të hapur mund të kenë përparësi ndaj termave të kësaj Marrëveshjeje, sa i përket asaj pjese të Shërbimit.

 7. Aksesi në të dhënat
Disa funksionalitete të Softuerit mund të kërkojnë që pajisja jote celulare të ketë akses në Internet dhe mund t‘u nënshtrohen kufizimeve të imponuara nga rrjeti yt ose ofruesi i Internetit. Softueri mund të lidhet në Internet nëpërmjet rrjetit tënd celular, gjë që mund të sjellë shpenzime shtesë në varësi të planit tënd të pagesës. Veç kësaj, përdorimi prej teje i disa funksionaliteteve të Softuerit mund të ndikohet nga përshtatshmëria dhe rendimenti i harduerit të pajisjes sate ose aksesit në të dhënat.

8. Transferimi i Softuerit
Ty nuk të lejohet ta transferosh këtë Marrëveshje ose të drejtat ose detyrimet ndaj Softuerit që jepen këtu drejt ndonjë pale të tretë, përveçse kur kjo bëhet në kontekstin e shitjes së Pajisjes së Mbajtshme së bashku me Softuerin. Në një rast të tillë, transferimi duhet të përfshijë krejt Softuerin (përfshi edhe të gjitha pjesët përbërëse, mediat dhe materialet e printuara dhe ndonjë gradim, si dhe këtë Marrëveshje) dhe ty nuk të lejohet të mbash kopje të Softuerit. Transferimi nuk mund të jetë transferim i tërthortë, si p.sh. dhënie për shitje nga një palë e tretë. Para transferimit, përdoruesi final që merr në dorëzim Softuerin duhet të bjerë dakord me të gjitha termat e Marrëveshjes.

9. Pajtimi me ligjin
Ti e ke të qartë se Menaxheri ose Softueri u nënshtrohen kufizimeve të eksportit ndaj vendeve të ndryshme. Ti bie dakord që të zbatosh të gjitha ligjet kombëtare dhe ndërkombëtare të zbatueshme ndaj Menaxherit ose Softuerit, përfshi edhe të gjitha ligjet dhe rregulloret e zbatueshme ndaj kufizimit të eksportit.

10. Ndërprerja
Kjo Marrëveshje mbetet në fuqi derisa të ndërpritet. Të drejtat që ti përfiton nga kjo Marrëveshje do të marrin fund automatikisht, pa lajmërim nga Samsung-u, në qoftë se ti nuk zbaton ndonjë prej termave dhe kushteve të kësaj Marrëveshjeje. Pasi të ndërpritet kjo Marrëveshje, ti duhet të ndalosh çdo përdorim të Menaxherit ose të Softuerit dhe të shkatërrosh të gjitha kopjet e Menaxherit ose të Softuerit.

11. Mohimi i garancisë
PËRVEÇSE KUR KJO POHOHET VEÇAN NË NJË GARANCI TË KUFIZUAR EKSPLICITE ME SHKRIM QË SHOQËRON PAJISJEN TËNDE TË MBAJTSHME, SOFTUERI I OFRUAR NGA SAMSUNG-U (PAVARËSISHT NËSE PËRFSHIHET NË PAJISJEN E MBAJTSHME, ËSHTË SHKARKUAR OSE ËSHTË MARRË ME NDONJË RRUGË TJETËR) OFROHET “SIÇ ËSHTË” DHE “SIÇ DISPONOHET”, PA GARANCI TË NDONJË LLOJI NGA SAMSUNG-U, EKSPLICITE OSE TË NËNKUPTUARA. NË MASËN MË TË PLOTË TË MUNDSHME SIPAS LIGJIT NË FUQI, SAMSUNG-U MOHON ÇDO GARANCI EKSPLICITE, IMPLICITE OSE STATUTORE, PËRFSHI POR PA U KUFIZUAR ME GARANCITË E NËNKUPTUARA TË TREGTUESHMËRISË, CILËSISË SË KËNAQSHME OSE PËRPJEKJEVE MJESHTËRORE, PËRSHTATSHMËRISË PËR NJË QËLLIM TË CAKTUAR, BESUESHMËRISË OSE DISPONUESHMËRISË, SAKTËSISË, MUNGESËS SË VIRUSEVE, POSEDIMIT TË QETË, MOSSHKELJES SË TË DREJTAVE TË PALËVE TË TRETA OSE SHKELJEVE TË TJERA TË SË DREJTAVE. DISA JURIDIKSIONE NUK LEJOJNË PËRJASHTIME OSE KUFIZIME TË GARANCIVE TË NËNKUPTUARA, KËSHTU QË PËRJASHTIMET OSE KUFIZIMET E MËSIPËRME MUND TË MOS ZBATOHEN PËR TY.

12. Aplikacionet dhe Shërbimet e Samsung-ut
Disa aplikacione dhe/ose shërbime mund të vijnë të parangarkuara në Pajisjen e Mbajtshme ose të jenë të shkarkueshme prej saj. Aplikacione dhe/ose shërbime të tilla mund të kërkojnë anëtarësim në Shërbimet Samsung (“Samsung Account”). Detyrimet dhe të drejtat e tua nën Samsung Account parashtrohen në terma dhe kushte më vete si dhe në politikën e privatësisë për Samsung Account.

13. Kufizimi i përgjegjshmërisë
SAMSUNG-U NUK DO TË MBAJË PËRGJEGJËSI PËR DËMET TË NDONJË LLOJI QË VIJNË SI RRJEDHIM OSE LIDHEN ME PËRDORIMIN OSE PAAFTËSINË PËR TË PËRDORUR SOFTUERIN, PËRMBAJTJEN OSE FUNKSIONET E TIJ, DUKE PËRFSHIRË, POR PA U KUFIZUAR ME DËMET E SHKAKTUARA NGA OSE TË NDËRLIDHURA ME GABIMET, MUNGESAT, NDËRPRERJET, DEFEKTET, VONESAT NË FUNKSIONIM OSE TRANSMETIM, VIRUSET KOMPJUTERIKE, AVARITË NË LIDHJE, TARIFAT E RRJETIT DHE TË GJITHA DËMET E TJERA TË DREJTPËRDREJTA, TË TËRTHORTA, TË VEÇANTA, AKSIDENTALE, NDËSHKUESE OSE RRJEDHIMORE EDHE NËSE SAMSUNG ËSHTË LAJMËRUAR PËR MUNDËSINË E DËMEVE TË TILLA. DISA JURIDIKSIONE NUK LEJOJNË PËRJASHTIMIN OSE KUFIZIMIN E DËMEVE AKSIDENTALE OSE RRJEDHIMORE, KËSHTU QË PËRJASHTIMET OSE KUFIZIMET E MËSIPËRME MUND TË MOS ZBATOHEN PËR TY.PAVARËSISHT NGA MË SIPËR, PËRGJEGJSHMËRIA E PLOTË E SAMSUNG-UT NDAJ TEJE PËR TË GJITHA HUMBJET, DËMET, SHKAQET PËR PADI, DUKE U PËRFSHIRË, POR PA U KUFIZUAR NË ATO NË KONTRATË, MARRËVESHJE TË DREJTASH OSE NDRYSHE, QË LINDIN NGA PËRDORIMI I SOFTUERIT NGA TI APO NDONJË DISPOZITË TJETËR E KËSAJ MARRËVESHJEJE NUK DO TË TEJKALOJË SHUMËN QË BLERËSI KA PAGUAR POSAÇËRISHT PËR KËTË SOFTUER. KUFIZIMET, PËRJASHTIMET DHE MOHIMET E PËRGJEGJËSISË PARASHTRUAR MË LART (PËRFSHI SEKSIONET 11 DHE 12) DO TË ZBATOHEN NË MASËN MAKSIMALE TË LEJUAR NGA LIGJI I ZBATUESHËM, EDHE NËSE NDONJË KOMPENSIM NUK PËRMBUSH QËLLIMIN E VET KRYESOR.

14. Ligji i zbatueshëm
Kjo Marrëveshje qeveriset nga ligjet e juridiksionit të shtetit ku ti banon, pavarësisht nga konfliktet përkatëse midis dispozitave ligjore. Kjo Marrëveshje nuk do të qeveriset nga Konventa e OKB-së për Kontratat për Shitjen Ndërkombëtare të Mallrave, zbatimi i së cilës përjashtohet shprehimisht.

15. Zgjidhja e mosmarrëveshjeve
Nëse në ndonjë mënyrë lind ndonjë mosmarrëveshje, kontradiktë ose mospajtim nga kjo Marrëveshje ose përdorimi prej teje i Softuerit nuk zgjidhet në mënyrë jashtëgjyqësore, ajo do t‘i nënshtrohet juridiksionit jo-ekskluziv të gjykatave në juridiksionin ku ti banon. Pavarësisht nga sa më lart, Samsung-u mund të kërkojë zhdëmtime të urdhëruara nga gjykata (ose ndonjë lloj të barasvlershëm zhdëmtimi ligjor urgjent) në çdo juridiksion.

16. Marrëveshja e plotë
Kjo Marrëveshje është marrëveshja e plotë midis teje dhe Samsung-ut në lidhje me Softuerin dhe shfuqizon të gjitha komunikimet, propozimet dhe deklaratat e mëparshme ose të njëkohshme, me gojë ose me shkrim, në lidhje me Softuerin dhe çdo çështje tjetër të mbuluar nga kjo Marrëveshje. Nëse ndonjë dispozitë e kësaj Marrëveshjeje rezulton e pavlefshme, e pazbatueshme ose e paligjshme, dispozitat e tjera do të vazhdojnë të jenë në fuqi të plotë dhe të prodhojnë efekt.

