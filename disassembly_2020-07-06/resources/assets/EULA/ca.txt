Acord de llicència d’usuari final

Llegeixi amb atenció aquest Acord de llicència d’usuari final (el “Contracte”) abans d’utilitzar els dispositius portables fabricats per Samsung o que portin la seva marca, com ara la sèrie Galaxy Watch, Galaxy Fit i Galaxy Buds (col·lectivament, “Dispositiu portable”), i les aplicacions del gestor de dispositius portables de Samsung (col·lectivament, “Gestor”), perquè conté informació important.
Aquest Contracte és un acord legal entre vostè (tant si es tracta d’un individu com d’una entitat individual) i Samsung Electronics Co., Ltd. (“Samsung”) per al software, que és propietat de Samsung i de les seves empreses filials, a més dels seus proveïdors de tercers i llicenciadors, i que acompanya aquest Contracte, el qual inclou el software i els mitjans multimèdia, els materials impresos i la documentació “en línia” o electrònica que s’hi associen en relació amb l’ús que vostè faci del Dispositiu portable i/o del Gestor (col·lectivament, “Software”).
El Gestor és un programa de software que serveix per connectar el dispositiu mòbil (el “Dispositiu”) a un Dispositiu portable; a més, li permet gestionar, controlar o actualitzar el software del Dispositiu portable mitjançant el Dispositiu. El Dispositiu portable requereix l’ús de software precarregat en el mode de funcionament habitual.  En utilitzar el Dispositiu portable, el Gestor o el seu software precarregat, vostè accepta les condicions d’aquest Contracte. Si vostè no accepta aquestes condicions, no utilitzi el Dispositiu portable, el Gestor o el seu software precarregat.

1. Servei i avisos
El Dispositiu portable, tant si està connectat al seu Dispositiu com si no, proporciona diverses experiències. Si vostè utilitza el Dispositiu portable sense una connexió al telèfon, poden haver-hi algunes limitacions funcionals.
Com que el propietari rebrà funcions del Dispositiu portable i del Dispositiu, vagi amb compte que no es produeixin accessos no autoritzats. Quan el Dispositiu portable es connecti al Dispositiu, les dues unitats podran transferir-se dades d’usuari. Vagi amb compte a l’hora de connectar/desconnectar el dispositiu i desconnecti el Dispositiu portable del Dispositiu quan ja no necessiti estar connectat (alguns Dispositius portables, como ara el Galaxy Buds, poden connectar-se automàticament al seu Dispositiu).

Els serveis i/o les funcions proporcionades pel Dispositiu portable poden variar o estar limitades en funció del país, el model de Dispositiu o l’operador de xarxa.
El Gestor i el Dispositiu portable poden contenir o poden ser compatibles amb un determinat Software per a la gestió del benestar general i de l’estat físic (“Software per a condicionament físic”). El Dispositiu portable i el Software per a condicionament físic estan dissenyats per fer-ne un ús exclusivament recreatiu i no es pretén que s’utilitzin per al diagnòstic de malalties o d’altres condicions, així com tampoc per a la cura, mitigació, tractament o prevenció de malalties ni per altres finalitats mèdiques. Determinades dades derivades del Software per a condicionament físic tenen com a únic propòsit aportar informació i no s’han pensat perquè siguin tractades com a consells mèdics, ni pretenen substituir la relació que existeix entre vostè i el seu metge o altres proveïdors mèdics. No ignori mai el consell mèdic dels professionals ni retardi la seva consulta per res que hagi sabut mitjançant el Software per a condicionament físic.
Samsung no es fa responsable de cap tipus de perjudici, dany, pèrdua i/o despesa que hagi pogut sofrir l’usuari i que estigui relacionat amb els serveis i/o la informació, incloent recomanacions, entrenaments, consells i/o directrius; tampoc per l’exactitud de cap informació proporcionada o adquirida mitjançant el Software per a condicionament físic. Samsung no es fa responsable de l’exactitud de la informació de cap article o material que pugui aparèixer a llocs web de tercers o a materials de referència, ni tampoc de la seguretat o protecció a l’hora d’utilitzar-los. La referència a la informació, continguda als llocs web externs o als materials de referència de tercers, no s’hauria de prendre ni com a aprovació de l’exactitud de l’esmentada informació, ni com a aprovació dels continguts d’aquests llocs web o materials de referència en general. Vostè reconeix i accepta que qualsevol informació que obtingui mitjançant l’ús del Dispositiu portable o del Software per a condicionament físic, o de qualsevol aplicació que hi tingui precarregada, podria no ser adequada, precisa, completa ni fiable.

2. Concessió de llicència
De conformitat amb les condicions d’ús d’aquest Contracte, se li concedeix una llicència limitada, revocable i no exclusiva per instal·lar, utilitzar, accedir a, mostrar i executar el Gestor al seu Dispositiu. Pot connectar diversos Dispositius portables a un Dispositiu mitjançant el Gestor, però no pot posar al mateix temps el Dispositiu portable a disposició pública. Així mateix, no pot connectar un Dispositiu portable a diversos Dispositius, inclòs, entre d’altres, l’ordinador.
Determinats elements del Software podrien estar subjectes a llicències de codi obert.  Les disposicions de les llicències de codi obert podrien anul·lar les condicions d’aquest Contracte.

3. Reserva de drets i propietat
Samsung es reserva tots els drets que no se li hagin concedit expressament a vostè en aquest Contracte. El Software està protegit pels drets d’autor i altres lleis i tractats de la propietat intel·lectual. Samsung posseeix el títol, els drets d’autor i altres drets de propietat intel·lectual del Software. El Software es proporciona sota llicència, no es ven.

4. Restriccions
Vostè no pot aplicar enginyeria inversa, descompilar, desmuntar ni intentar descobrir de cap altra manera el codi font ni els algorismes del Software; ni modificar o desactivar cap funció del Software; ni crear obres derivades basades en el Software. Vostè no pot llogar, arrendar, cedir, subllicenciar ni proporcionar serveis comercials d’allotjament amb el Software.

5. Actualitzacions, canvi o suspensió del Servei
Samsung pot, en qualsevol moment, proporcionar o posar a disposició de l’usuari les actualitzacions o noves versions del Servei (“Actualitzacions”), incloses, entre d’altres, les correccions d’errors, les millores del servei, les funcions noves, l’eliminació de les funcions existents o la modificació del Servei. Les Actualitzacions es regiran per aquest Contracte a menys que es proporcionin condicions d’ús separades juntament amb les esmentades Actualitzacions; en aquest cas, les condicions d’ús separades regiran les Actualitzacions. Les Actualitzacions per al software de seguretat o per a la correcció d’errors crítics, així com d’altres Actualitzacions importants, es poden descarregar i instal·lar automàticament atesa la importància de la recepció oportuna de les esmentades Actualitzacions per tal de protegir-lo a vostè i als altres usuaris. Samsung es reserva explícitament el dret de canviar, suspendre, eliminar, limitar l’ús de, o desactivar l’accés a, tot el Servei o alguna de les seves parts.
Samsung pot proporcionar-li o posar a la seva disposició actualitzacions de Software per al Dispositiu portable. En termes generals, vostè pot actualitzar el Software del Dispositiu portable mitjançant el Gestor; no obstant això, alguns casos com el Galaxy Buds es poden actualitzar utilitzant el Software d’ordinador.
Per poder utilitzar la versió proporcionada mitjançant aquestes Actualitzacions, abans ha de disposar de la llicència de software adequada per a l’Actualització. La versió actualitzada pot incorporar noves funcions i, en alguns casos rars, podria esborrar les funcions existents. Tot i que l’Actualització estarà generalment disponible, en algunes circumstàncies limitades, les Actualitzacions només s’oferiran mitjançant l’operador de xarxa, i aquestes Actualitzacions es regiran per la relació contractual que tingui amb el seu operador de xarxa. Atesa la importància que té rebre aquestes Actualitzacions amb puntualitat, és possible que l’Actualització per al software de seguretat o les correccions d’errors greus, o altres Actualitzacions importants, es descarreguin i instal·lin automàticament.

6. Serveis i contingut de tercers
És possible que també disposi dels serveis de tercers. Samsung declina qualsevol representació o garantia del Software per a condicionament físic i de qualsevol compliment, efectivitat, exhaustivitat, exactitud o contingut dels serveis de tercers d’acord amb les lleis o regulacions vigents.L’ús dels serveis i continguts de tercers es regeix per les Condicions d’ús, l’Acord de llicència, la Política de privadesa o qualsevol altre acord similar d’aquests proveïdors de tercers. És possible que determinades parts del Servei estiguin subjectes a llicències de codi obert, en les quals els termes que corresponen a aquests tipus de llicències poden precedir els termes d’aquest Contracte pel que fa a aquesta part del Servei.

 7. Accés a les dades
Algunes funcions del Software poden requerir que el seu dispositiu mòbil tingui accés a Internet i podrien estar subjectes a restriccions imposades pel proveïdor de xarxa o d’Internet. És possible que el Software accedeixi a Internet mitjançant la seva xarxa mòbil, la qual cosa podria suposar l’aplicació de càrrecs addicionals segons el seu pla de pagament. A més, és possible que la idoneïtat i el rendiment del hardware o l’accés a les dades del seu dispositiu afectin la manera en què gaudeix d’algunes funcions del Software.

8. Transferència de software
No pot transferir aquest Contracte ni els drets o les obligacions envers el Software concedits en aquest document a cap tercera part, a menys que es faci en relació amb la venda del Dispositiu portable i que s’acompanyi amb el Software. En aquest cas, la transferència ha d’incloure tot el Software (incloent-hi totes les parts components, els mitjans multimèdia i els materials impresos, totes les actualitzacions i aquest Contracte) i vostè no conservarà cap còpia del Software. La transferència no podrà ser una transferència indirecta, com ara una partida consignada. Abans de realitzar la transferència, cal que l’usuari final que ha de rebre el Software accepti totes les condicions del Contracte.

9. Conformitat amb la llei
Vostè reconeix que el Gestor del Software està subjecte a les restriccions d’exportació de diversos països. Vostè accepta complir amb totes les lleis nacionals i internacionals vigents que corresponguin al Gestor o al Software, incloses totes les lleis i regulacions sobre restricció d’exportació aplicables.

10. Rescissió
Aquest Contracte és efectiu fins al moment de la rescissió. En virtut del que disposa el present Contracte, els seus drets es rescindiran automàticament sense previ avís per part de Samsung si vostè incompleix qualsevol de les Condicions d’ús d’aquest Contracte. Un cop s’hagi rescindit aquest Contracte, vostè haurà de deixar d’utilitzar el Gestor o el Software i haurà de destruir totes les còpies del Gestor o del Software.

11. Exempció de garantia
SI NO S’ESPECIFICA PER SEPARAT I PER ESCRIT EN UNA GARANTIA LIMITADA EXPLÍCITA QUE ACOMPANYI EL DISPOSITIU PORTABLE, EL SOFTWARE PROPORCIONAT PER SAMSUNG (TANT SI VA INCLÒS AMB EL DISPOSITIU PORTABLE, COM SI ES DESCARREGA O S’OBTÉ DE QUALSEVOL ALTRA MANERA) SE SUBMINISTRA “TAL COM ÉS” I “SEGONS LA DISPONIBILITAT”, SENSE CAP TIPUS DE GARANTIA PER PART DE SAMSUNG, NI EXPLÍCITA NI IMPLÍCITA. EN LA MÀXIMA MESURA POSSIBLE DE CONFORMITAT AMB LA LLEI APLICABLE, SAMSUNG DENEGA TOTES LES GARANTIES EXPLÍCITES, IMPLÍCITES O REGLAMENTÀRIES, INCLOENT-HI, ENTRE D’ALTRES, LES GARANTIES DE COMERCIALITZACIÓ IMPLÍCITES, L’ESFORÇ PROFESSIONAL O LA QUALITAT SATISFACTÒRIA, LA IDONEÏTAT PER A UN PROPÒSIT EN PARTICULAR, LA FIABILITAT O DISPONIBILITAT, LA PRECISIÓ, LA MANCA DE VIRUS, EL FUNCIONAMENT SILENCIÓS, LA NO INFRACCIÓ DELS DRETS DE TERCERS NI CAP ALTRE INCOMPLIMENT DELS DRETS. ALGUNES JURISDICCIONS NO PERMETEN LES EXCLUSIONS O LES LIMITACIONS DE LES GARANTIES IMPLÍCITES; PER TANT, PODRIA SER QUE LES EXCLUSIONS O LIMITACIONS ANTERIORS NO SIGUIN APLICABLES EN EL SEU CAS.

12. Aplicacions i serveis de Samsung
Determinades aplicacions i/o serveis es poden precarregar o descarregar al seu Dispositiu portable. És possible que aquestes aplicacions i/o serveis requereixin una afiliació al Servei de Samsung (“Samsung Account”). Les obligacions i els drets de l’usuari en virtut del que disposa Samsung Account s’exposen en documents separats de Condicions d’ús i la Política de privadesa per a Samsung Account.

13. Limitació de responsabilitat
SAMSUNG NO ES CONSIDERARÀ RESPONSABLE DE CAP DANY DEL TIPUS QUE SIGUI, DERIVAT DE (O RELACIONAT AMB) L’ÚS O LA IMPOSSIBILITAT D’UTILITZAR EL SOFTWARE, EL SEU CONTINGUT O LA SEVA FUNCIONALITAT, INCLOSOS ENTRE D’ALTRES ELS DANYS CAUSATS PER (O RELACIONATS AMB) ERRORS, OMISSIONS, INTERRUPCIONS, DEFECTES, RETARDS EN EL FUNCIONAMENT O LA TRANSMISSIÓ, VIRUS INFORMÀTICS, ERRORS DE CONNEXIÓ, CÀRRECS DE XARXA I LA RESTA DE DANYS DIRECTES, INDIRECTES, ESPECIALS, ACCIDENTALS, EXEMPLARS O CONSEQÜENTS, FINS I TOT EN EL CAS QUE SAMSUNG HAGI REBUT AVÍS DE LA POSSIBILITAT QUE ES PRODUEIXIN AQUESTS DANYS. ALGUNES JURISDICCIONS NO PERMETEN L’EXCLUSIÓ O LA LIMITACIÓ DELS DANYS ACCIDENTALS O CONSEQÜENTS; PER TANT, PODRIA SER QUE LES EXCLUSIONS O LIMITACIONS ANTERIORS NO SIGUIN APLICABLES EN EL SEU CAS.SENS PERJUDICI DEL QUE S’HA ESMENTAT ANTERIORMENT, LA RESPONSABILITAT TOTAL DE SAMSUNG AMB VOSTÈ EN CAS DE PÈRDUES, DANYS O ACCIONS JURÍDIQUES, INCLOENT-HI ENTRE D’ALTRES LA BASADA EN EL CONTRACTE, EL GREUGE O EN QUALSEVOL ALTRA TEORIA QUE DERIVI DE L’ÚS QUE VOSTÈ FACI DEL SOFTWARE, O DE QUALSEVOL ALTRA DISPOSICIÓ D’AQUEST CONTRACTE, NO SUPERARÀ L’IMPORT QUE EL COMPRADOR HAGI PAGAT CONCRETAMENT PER AQUEST SOFTWARE. LES LIMITACIONS, EXCLUSIONS I EXEMPCIONS DE RESPONSABILITAT ESMENTADES ANTERIORMENT (INCLOSES LES SECCIONS 11 I 12) S’APLICARAN EN LA MÀXIMA MESURA PERMESA PER LA LLEI APLICABLE, FINS I TOT SI EL RECURS CORRESPONENT NO COMPLEIX LA SEVA FINALITAT ESSENCIAL.

14. Llei aplicable
Aquest Contracte es regeix per les lleis de la jurisdicció on vostè resideix, sense considerar un possible conflicte amb les disposicions legals. Aquest Contracte no es regirà per la Convenció de les Nacions Unides sobre els Contractes de compravenda internacional de mercaderies, l’aplicació de la qual s’exclou de manera explícita.

15. Resolució de disputes
En el cas que sorgeixi una disputa, una controvèrsia o una diferència de qualsevol tipus a partir d’aquest Contracte, o si l’ús que vostè fa del Software no es formalitza de manera amigable, estarà subjecte a una jurisdicció no exclusiva dels tribunals de la jurisdicció en la que vostè sigui resident. Sens perjudici del que s’ha esmentat anteriorment, Samsung podria sol·licitar recursos cautelars (o algun tipus equivalent de mesura legal urgent) en qualsevol jurisdicció.

16. Totalitat de l’acord
Aquest Contracte representa la totalitat de l’acord entre vostè i Samsung en relació amb el Software, i substitueix qualsevol comunicació, proposta o representació anterior o contemporània, oral o escrita, relativa al Software o a qualsevol altra matèria tractada en aquest Contracte. En el cas que alguna de les disposicions d’aquest Contracte es considerés no vàlida, no executable o il·legal, la resta de disposicions seguirien essent totalment vigents i efectives.

