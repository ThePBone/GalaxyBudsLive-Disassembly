Соңғы пайдаланушының лицензиялық келісімі

Осы Соңғы пайдаланушының лицензиялық келісімін (“Келісім”) Samsung компаниясы өндірген немесе бренд атауы берілген Galaxy Watch, Galaxy Fit және Galaxy Buds сериялары (барлығы бірге “Тағылатын құрылғы” деп аталады) сияқты тағылатын құрылғыларын және Samsung тағылатын құрылғыларын басқару қолданбаларын (барлығы бірге “Менеджер” деп аталады) қолдану алдында мұқият оқып шығыңыз, себебі мұнда өте маңызды ақпарат берілген.
Бұл Келісім сіз (жеке тұлға немесе мекеме) және Samsung Electronics Co., Ltd. (“Samsung”) компаниясы арасындағы Samsung компаниясы мен оның аффилиирленген компанияларының, үшінші тараптағы жабдықтаушыларының және лицензия берушілерінің меншігі болып табылатын бағдарламалық құралды қолдануға қатысты заңдық күші бар Келісім болып табылады және бұл құжатта сіздің Тағылатын құрылғы және/немесе Менеджер (бірге “Бағдарламалық құрал”) өнімдерін қолдануыңызға және оған қатысты медиа, басып шығарылған материалдар және олардың “интернеттегі” немесе электрондық нұсқалары қамтылған.
Менеджер – мобильді құрылғыны (“Құрылғы”) Тағылатын құрылғыға жалғайтын және Құрылғы арқылы Тағылатын құрылғыны басқаруға немесе жаңартуға мүмкіндік беретін бағдарламалық құрал. Тағылатын құрылғының жұмысы дұрыс болу үшін алдын ала жүктелген бағдарламалық құрал қажет.  Тағылатын құрылғыны, Менеджерді немесе алдын ала жүктелген бағдарламалық құралды пайдалану арқылы осы Келісім шарттарымен келісесіз.  Егер бұл шарттармен келіспесеңіз, Тағылатын құрылғыны, Менеджер өнімдерін немесе алдын ала жүктелген бағдарламалық құралды қолданбаңыз.

1. Қызметтер және ескертпелер
Тағылатын құрылғының өзі немесе құрылғыңызбен бірге түрлі тәжірибелер береді. Тағылатын құрылғыны телефон байланысымен пайдаланбасаңыз, онда біраз функциялық шектеулер болуы мүмкін.
Тағылатын құрылғы мен Құрылғы функциялары иесіне қамтамасыз етілетіндіктен, рұқсатсыз қол жеткізуден сақтаныңыз. Тағылатын құрылғы Құрылғыға жалғанғанда, олардың әрқайсысы пайдаланушы деректерін бір-біріне жібереді. Құрылғыға қосылу немесе одан ажырау тәсілдерін біліңіз және Тағылатын құрылғыны Құрылғыдан байланыс қажет болмаған жағдайда ғана ажыратыңыз (Galaxy Buds секілді кейбір тағылатын құрылғылар Құрылғыңызға автоматты түрде қосылуы мүмкін.)

Тағылатын құрылғы қамтамасыз ететін қызметтер және/немесе мүмкіндіктер елге, құрылғының үлгісіне немесе желі операторына байланысты басқаша болуы немесе шектеулі болуы мүмкін.
Тағылатын құрылғы мен Менеджер жалпы сауықтыру және фитнесті басқаруға арналған белгілі бір Бағдарламалық құралды (“Фит” бағдарламалық құралы) қамтуы немесе онымен үйлесімді болуы мүмкін. Тағылатын құрылғы және “Фит” бағдарламалық құралы тек рекреациялық мақсатта пайдаланылады және диагноз қою үшін немесе басқа жағдайларда, терапия жүргізу, ауруды басу, емдеу, аурудың алдын алу үшін немесе басқа медициналық мақсатта пайдаланылмайды. “Фит” бағдарламалық құралынан алынған кейбір деректер ақпарат беру мақсатында пайдаланылады, медициналық кеңес ретінде қарастырылмайды немесе сіз бен дәрігер немесе медициналық қызмет көрсетуші арасындағы қарым-қатынастар орнына қолданылмайды. “Фит” бағдарламалық құралы арқылы ақпаратқа сүйеніп, кәсіби медициналық көмек алу қажеттігін елемей немесе кейінге қалдырып жүрмеңіз.
Samsung компаниясы қызметтерге және/немесе ақпаратқа, сондай-ақ ұсыныстарға, дайындыққа, кеңестерге және/немесе нұсқауларға қатысты пайдаланушылар бастан кешірген қандай да бір жарақаттар, зақымдар, зияндар және/немесе шығындар үшін, сондай-ақ “Фит” бағдарламалық құралы арқылы берілген, алынған немесе қол жеткізілген қандай да бір ақпараттың дәлдігі үшін жауапты емес. Samsung компаниясы сыртқы үшінші тараптардың веб-сайттарындағы немесе анықтамалық материалдарындағы қандай да бір мақалалардағы немесе материалдардағы ақпараттың дәлдігі үшін немесе оларды пайдалану қауіпсіздігі үшін жауапты емес. Сыртқы үшінші тараптың веб-сайттарындағы немесе анықтамалық материалдарындағы ақпаратқа сілтеме осы ақпараттың дәлдігін, не болмаса осы сайттың немесе жалпы сілтеменің мазмұнын мақұлдау ретінде қабылданбауы қажет. Сіз Тағылатын құрылғыны немесе “Фит” бағдарламалық құралын, не болмаса алдын ала жүктелген кез келген қолданбаны пайдалану кезінде алынатын кез келген ақпарат жарамды, дәл, толық немесе сенімді болмауы мүмкін екендігін мойындайсыз және соған келісесіз.

2. Лицензия беру
Осы Келісімнің шарттары мен талаптары бойынша сізге Менеджер бағдарламалық құралын құрылғыға орнату, қолдану, оған қол жеткізу, көрсету және іске қосу құқығын ұсынатын шектеулі, айрықша емес, кері қайтарып алынатын лицензия беріледі. Менеджер бағдарламалық құралы арқылы бір Құрылғыға бірнеше Тағылатын құрылғы жалғауға болады, бірақ Тағылатын құрылғы бір уақытта қолжетімді болмайды. Сондай-ақ, бір Тағылатын құрылғыны бірнеше Құрылғыға, соның ішінде компьютерге жалғауға болмайды.
Бағдарламалық құралдың кейбір элементтеріне бастапқы коды ашық лицензия шарттары қолданылуы мүмкін.  Бастапқы коды ашық лицензия шарттары осы Келісімнің кейбір шарттарын алмастыруы мүмкін.

3. Құқықтарды және иелікті сақтау
Samsung компаниясы осы Келісімде ашық түрде жазылмаған барлық құқықтарды өзінде қалдырады. Бағдарламалық құрал авторлық құқықпен, басқа зияткерлік меншік заңдарымен және келісімшарттармен қорғалады. Бағдарламалық құралдың атауы, авторлық құқығы және басқа зияткерлік меншік құқықтары Samsung компаниясының меншігі болып табылады. Бағдарламалық құрал сатылмайды, лицензия арқылы пайдаланылады.

4. Шектеулер
Бағдарламалық құралдың инженерлік құрылымын кері жобалауға, бөлшектеуге немесе бастапқы кодын немесе алгоритм кодтарын ашуға әрекеттенуге немесе Бағдарламалық құралды өзгертуге, функцияларын ажыратуға немесе осы Бағдарламалық құралға негізделген туындылар жасап шығаруға болмайды. Бағдарламалық құралды жалға беруге, қарызға беруге, несиеге беруге немесе лицензиясын пайдалануға беруге немесе Бағдарламалық құралды коммерциялық қызметтер көрсету үшін пайдалануға болмайды.

5. Қызметті жаңарту, өзгерту немесе уақытша тоқтату
Samsung компаниясы кез келген уақытта Қызметке жаңартулар немесе жетілдірулер енгізуі (“Жаңартулар”), соның ішінде ақаулардың түзетулерін, қызмет жақсартуларын, жаңа мүмкіндіктерді, бар функциялардың жойылуын немесе Қызметке өзгерістерді қамтамасыз етуі немесе қолжетімді етуі мүмкін. Жаңартулармен бірге бөлек шарттар мен талаптар берілмесе, олар осы Келісім шарттары бойынша реттеледі, ал берілген жағдайда жаңартулар бөлек шарттар мен талаптарға сәйкес реттеледі. Қауіпсіздік жүйесінің бағдарламалық құралына арналған Жаңартулар немесе аса маңызды ақау түзетулері, не болмаса басқа маңызды Жаңартулар осындай Жаңартуларды уақытында орындау маңыздылығын ескере отырып, сізді және басқа пайдаланушыларды қорғау мақсатында автоматты түрде жүктеп алынуы және орнатылуы мүмкін. Samsung компаниясы ашық түрде Қызметтің немесе оның кез келген бөлігін пайдалану мүмкіндігін өзгерту, уақытша тоқтату, жою, шектеу немесе оған кіру мүмкіндігін ажырату құқығын өзінде қалдырады.
Samsung компаниясы сізге Тағылатын құрылғының бағдарламалық жаңартуларын қамтамасыз етуі немесе қолжетімді етуі мүмкін. Әдетте Тағылатын құрылғының Бағдарламалық құралын Менеджер арқылы жаңартуға болады, алайда Galaxy Buds сияқты кейбір жағдайларда оны компьютердің Бағдарламалық құралымен жаңартуға болады.
Осындай Жаңарту арқылы берілген нұсқаны пайдалану үшін, алдымен сізде Жаңартуға рұқсат берілген бағдарламалық құралдың лицензиясы болуы керек. Жаңартылған нұсқа жаңа функциялар қосуы және кейбір шектеулі жағдайларда бұрыннан бар функцияларды жоюы мүмкін. Жаңарту жалпыға қолжетімді болғанда, кейбір шектеулі жағдайларда жаңартуларды желілік оператор ғана ұсынады және мұндай Жаңартулар желі операторыңызбен жасасқан келісімшарттық қарым-қатынастарыңызбен реттеледі. Қауіпсіздік жүйесінің бағдарламалық құралына арналған Жаңартуды немесе ақау түзетулерін, не болмаса басқа маңызды Жаңартуларды осындай Жаңартуларды уақытында алу маңыздылығын ескере отырып, автоматты түрде жүктеп алуға және орнатуға болады.

6. Үшінші тарап Қызметтері және Мазмұны
Сізге Үшінші тарап қызметтері де қолжетімді болуы мүмкін. Samsung компаниясы “Фит” бағдарламалық құралының және қандай да бір үшінші тарап қызметтерінің мазмұнына, дәлдігіне, сапасына, толықтығына, тиімділігіне және қолданыстағы заңдардың немесе ережелердің талаптарына сәйкестігіне қатысты қандай да бір кепілдіктен немесе мәлімдеме жасаудан бас тартады.Үшінші тарап қызметтерін және мазмұнын пайдалану осындай үшінші тараптағы провайдердің пайдалану шарттарымен, лицензиялық келісімімен, құпиялылық саясатымен немесе басқа осындай келісімімен реттелуі мүмкін. Қызметтің кейбір бөліктері бастапқы коды ашық лицензиялармен реттелуі болуы мүмкін және мұндай жағдайда осындай бастапқы коды ашық лицензиялардың шарты Қызметтің сондай бөлігіне қатысты осы Келісім шарттарынан басым болуы мүмкін.

 7. Деректерге қол жеткізу
Бағдарламалық құралдың кейбір мүмкіндіктерін пайдалану үшін мобильді құрылғыңыздың интернетке қосылуы қажет болуы және оған желі немесе интернет провайдері тарапынан оған шектеулер қойылуы мүмкін. Бағдарламалық құрал деректерге ұялы желіңіз арқылы қол жеткізіп, оның нәтижесінде төлем жоспарыңызға қарай сізден қосымша ақы алынуы мүмкін. Оған қоса, Бағдарламалық құралдың кейбір мүмкіндіктерін қолдануға құрылғының жабдығы немесе деректерге қол жеткізу рұқсатының жарамдылығы мен өнімділігі әсер етуі мүмкін.

8. Бағдарламалық құралды үшінші тарапқа беру
Егер Тағылатын құрылғыны Бағдарламалық құралмен бірге сатуға байланысты болмаса, осы Келісімді немесе Бағдарламалық құралға қатысты осы құжатта ұсынылған құқықтар мен міндеттемелерді үшінші тарапқа бере алмайсыз. Ондай жағдайда Бағдарламалық құралды толығымен (соның ішінде барлық бөлшектерін, медиа және басып шығарылған материалдарын, жаңартуларын, осы Келісімді) беруіңіз керек және Бағдарламалық құралдың көшірмесін өзіңізде қалдыруыңызға болмайды. Үшінші тарапқа беру консигнация сияқты жанама түрде болмауы керек. Беру алдында Бағдарламалық құралдың соңғы пайдаланушысы Келісімнің барлық шарттарымен келісуі керек.

9. Заң талаптарына сәйкестік
Сіз Менеджер мен Бағдарламалық құралды экспорттау әртүрлі елдердің шектеулеріне бағынышты екенін мойындайсыз. Менеджерге немесе Бағдарламалық құралға қатысты қолданыстағы барлық халықаралық және мемлекеттік заңдардың, соның ішінде экспортты шектеу туралы қолданыстағы заңдар мен ережелердің талаптарын сақтауға келісесіз.

10. Тоқтату
Осы Келісім тоқтатылғанға дейін күшінде болады. Сіз осы Келісімнің кез келген шарттары мен талаптарын сақтамаған жағдайда, осы Келісім аясындағы сіздің құқықтарыңыз Samsung тарапынан алдын ала ескертусіз автоматты түрде тоқтатылатын болады. Осы Келісім тоқтатылған сәттен бастап сізге Менеджер мен Бағдарламалық құралды қолдануды доғарып, Менеджер мен Бағдарламалық құралдың барлық көшірмелерін жоюыңыз керек.

11. Кепілдіктен бас тарту
ЕГЕР ТАҒЫЛАТЫН ҚҰРЫЛҒЫҢЫЗБЕН БІРГЕ БЕРІЛГЕН ТІКЕЛЕЙ ШЕКТЕУЛІ КЕПІЛДІКТЕ БӨЛЕК МӘЛІМДЕНБЕСЕ, SAMSUNG БЕРЕТІН БАҒДАРЛАМАЛЫҚ ҚҰРАЛ (ТАҒЫЛАТЫН ҚҰРЫЛҒЫНЫҢ ЖИНАҒЫНА ҚОСЫЛҒАН, ЖҮКТЕП АЛЫНҒАН НЕМЕСЕ БАСҚАША ЖОЛМЕН АЛЫНҒАН) “СОЛ КҮЙІНДЕ” ЖӘНЕ ”ҚОЛЖЕТІМДІ КҮЙІНДЕ”, SAMSUNG КОМПАНИЯСЫ ТАРАПЫНАН ЕШҚАНДАЙ ТІКЕЛЕЙ НЕМЕСЕ ЖАНАМА КЕПІЛДІКТЕРСІЗ БЕРІЛЕДІ. ҚОЛДАНЫСТАҒЫ ЗАҢМЕН РҰҚСАТ ЕТІЛЕТІН БАРЛЫҚ ЖАҒДАЙЛАРДА SAMSUNG КОМПАНИЯСЫ БАРЛЫҚ ТІКЕЛЕЙ, ЖАНАМА НЕМЕСЕ ЗАҢДА КӨЗДЕЛГЕН КЕПІЛДІКТЕРДЕН, СОНЫҢ ІШІНДЕ САТУҒА ЖАРАМДЫЛЫҚҚА, ҚАНАҒАТТАНАРЛЫҚ САПАҒА НЕМЕСЕ САПАЛЫ ЖАСАЛУЫНА, БЕЛГІЛІ БІР МАҚСАТҚА ЖАРАМДЫЛЫҚҚА, СЕНІМДІЛІККЕ НЕМЕСЕ ҚОЛЖЕТІМДІЛІККЕ, ДӘЛДІККЕ, ВИРУСТАРДЫҢ ЖОҚТЫҒЫНА, ТЫНЫШ ПАЙДАЛАНУҒА, ҮШІНШІ ТАРАП ҚҰҚЫҚТАРЫН БҰЗБАУҒА НЕМЕСЕ БАСҚА ҚҰҚЫҚТАРДЫ БҰЗБАУҒА ҚАТЫСТЫ ЖАНАМА КЕПІЛДІКТЕРДЕН БАС ТАРТАДЫ. КЕЙБІР ЮРИСДИКЦИЯЛАРДА ЖАНАМА КЕПІЛДІКТЕРДІ ЖОҚҚА ШЫҒАРУҒА НЕМЕСЕ ШЕКТЕУГЕ РҰҚСАТ ЕТІЛМЕЙДІ, СОНДЫҚТАН ЖОҒАРҒЫДАҒЫ ЖОҚҚА ШЫҒАРУ НЕМЕСЕ ШЕКТЕУ СІЗГЕ ҚАТЫСТЫ БОЛМАУЫ МҮМКІН.

12. Samsung қолданбалары және қызметтері
Кейбір қолданбалар және/немесе қызметтер сіздің Тағылатын құрылғыңызда алдын ала жүктелген болуы мүмкін немесе оларды жүктеп алуға болады. Ондай қолданбалар және/немесе қызметтер үшін Samsung қызмет көрсету мүшелігі (“Samsung Account”) қажет болуы мүмкін. Samsung Account жазбасына қатысты міндеттеріңіз бен құқықтарыңыз Samsung Account жазбасына қатысты бөлек шарттар мен талаптарда, сондай-ақ құпиялылық саясатында сипатталған.

13. Жауапкершілікті шектеу
SAMSUNG КОМПАНИЯСЫ БАҒДАРЛАМАЛЫҚ ҚҰРАЛДЫ, ОНЫҢ МАЗМҰНЫН НЕМЕСЕ ФУНКЦИЯЛЫҚ МҮМКІНДІКТЕРІН ПАЙДАЛАНУҒА НЕМЕСЕ ПАЙДАЛАНА АЛМАУҒА ҚАТЫСТЫ ТУЫНДАЙТЫН ЗИЯНДАР, СОНЫҢ ІШІНДЕ ҚАТЕЛЕРДЕН, ҚАМТЫЛМАЙ ҚАЛҒАН НӘРСЕЛЕРДЕН, КЕДЕРГІЛЕРДЕН, КЕМШІЛІКТЕРДЕН, ЖҰМЫС НЕМЕСЕ ТАСЫМАЛДАУ КЕЗІНДЕГІ КІДІРІСТЕН, КОМПЬЮТЕР ВИРУСЫНАН, БАЙЛАНЫС АҚАУЫНАН, ЖЕЛІ АҚЫЛАРЫНАН НЕМЕСЕ СОЛАРҒА ҚАТЫСТЫ ТУЫНДАЙТЫН ЗИЯНДАР ЖӘНЕ БАРЛЫҚ БАСҚА ТІКЕЛЕЙ, ЖАНАМА, АРНАЙЫ, КЕЗДЕЙСОҚ, ҚОСЫМША НЕМЕСЕ ҚОСАЛҚЫ ЗИЯНДАР ҮШІН ТІПТІ SAMSUNG КОМПАНИЯСЫ ОСЫНДАЙ ЗИЯНДАР ТУРАЛЫ ХАБАРДАР ЕТІЛГЕННІҢ ӨЗІНДЕ ЖАУАПТЫ БОЛМАЙДЫ. КЕЙБІР ЮРИСДИКЦИЯЛАРДА ҚОСЫМША НЕМЕСЕ ҚОСАЛҚЫ ЗИЯНДАРДЫ ЖОҚҚА ШЫҒАРУҒА НЕМЕСЕ ШЕКТЕУГЕ РҰҚСАТ ЕТІЛМЕЙДІ, СОНДЫҚТАН ЖОҒАРЫДАҒЫ ЖОҚҚА ШЫҒАРУ НЕМЕСЕ ШЕКТЕУЛЕР СІЗГЕ ҚАТЫСТЫ БОЛМАУЫ МҮМКІН.ЖОҒАРЫДА АЙТЫЛҒАНДАРҒА ҚАРАМАСТАН, СІЗДІҢ БАҒДАРЛАМАЛЫҚ ҚҰРАЛДЫ ПАЙДАЛАНУЫҢЫЗДАН НЕМЕСЕ ОСЫ КЕЛІСІМНІҢ КЕЗ КЕЛГЕН БАСҚА ЕРЕЖЕСІНЕН ТУЫНДАЙТЫН БАРЛЫҚ ШЫҒЫНДАР, ЗИЯНДАР, ТАЛАП НЕГІЗДЕРІ, СОНЫҢ ІШІНДЕ КЕЛІСІМШАРТ АЯСЫНДА НЕМЕСЕ ОДАН ТЫС ТУЫНДАҒАН ШЫҒЫНДАР, ЗИЯНДАР МЕН ТАЛАП НЕГІЗДЕРІ ҮШІН SAMSUNG КОМПАНИЯСЫНЫҢ СІЗДІҢ АЛДЫҢЫЗДАҒЫ БҮКІЛ МІНДЕТТЕМЕСІ САТЫП АЛУШЫНЫҢ НАҚТЫ ОСЫ БАҒДАРЛАМАЛЫҚ ҚҰРАЛ ҮШІН ТӨЛЕГЕН СОМАСЫНАН АСПАЙДЫ. ЖОҒАРЫДА КӨРСЕТІЛГЕН ШЕКТЕУЛЕР, ЖОҚҚА ШЫҒАРУ ЖӘНЕ БАС ТАРТУЛАР (СОНЫҢ ІШІНДЕ 11 ЖӘНЕ 12-БӨЛІМДЕР), ТІПТІ ТАЛАПТАН ҚОРҒАНУ ҚҰРАЛЫ ӨЗІНІҢ БАСТЫ МАҚСАТЫНА ЖЕТПЕСЕ ДЕ, ҚОЛДАНЫСТАҒЫ ЗАҢМЕН РҰҚСАТ ЕТІЛЕТІН БАРЛЫҚ ЖАҒДАЙЛАРДА ҚОЛДАНЫЛАДЫ.

14. Қолданыстағы заң
Осы Келісім заң ережелерінің қайшылығына қарамастан, сіз резиденті болып табылатын юрисдикцияның заңдарымен реттеледі. Осы Келісім қолданысы анық түрде жоққа шығарылған Халықаралық тауар саудасы келісімшарттары туралы БҰҰ конвенциясымен реттелмейді.

15. Дауларды шешу
Осы Келісімге немесе Бағдарламалық құралды қолдануға қатысты туындайтын қандай да бір дауларды, қарама-қайшылықтарды немесе келіспеушіліктерді бейбіт түрде шешу мүмкіндігі болмаған жағдайда, олар сіздің тұрғылықты жеріңіздегі елдің ерекше емес юрисдикциясына сай жүргізіледі. Жоғарыда айтылғандарға қарамастан, Samsung компаниясы юрисдикция сотында өтемақы (немесе сотта жедел қорғанудың балама түрін) талап етуі мүмкін.

16. Келісімнің тұтастығы
Бұл Келісім сіз бен Samsung арасындағы Бағдарламалық құрал бойынша толық келісім болып табылады және барлық бастапқы немесе Бағдарламалық құрал, не болмаса осы Келісімде қамтылған басқа мәселеге қатысты бір уақыттық ауызша немесе жазбаша коммуникацияларға, ұсыныстарға және көрсетілімдерге қарағанда басымдыққа ие. Егер осы Келісімнің қандай да бір ережесі күшін жойған, жарамсыз, заңды күші жоқ немесе заңсыз деп танылса, басқа ережелер толығымен күшінде қалады.

