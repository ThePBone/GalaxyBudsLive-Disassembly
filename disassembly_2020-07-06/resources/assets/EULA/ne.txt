अन्तिम प्रयोगकर्ता इजाजतपत्र सम्झौता

सैमसंगले उत्पादन गरेका वा ब्राण्डयुक्त धारण गर्न योग्य यन्त्रहरू जस्तै Galaxy Watch, Galaxy Fit तथा Galaxy Buds सिरिजहरू (सामूहिक रूपमा “धारण गर्न योग्य यन्त्र”), तथा सैमसंग धारण गर्न योग्य यन्त्र व्यवस्थापक (सामूहिक रूपमा, “व्यवस्थापक”) प्रयोग गर्नुअघि यो अन्तिम प्रयोगकर्ता इजाजतपत्र सम्झौता (”सम्झौता”) ध्यान दिएर पढ्नुहोस् किन भने यसमा महत्त्वपूर्ण जानकारीहरू समावेश छन्।
यो सम्झौता तपाईं (या त एउटा व्यक्ति वा एकल संस्था) र Samsung Electronics Co., Ltd. (“सैमसंग”) को बीचमा सैमसंग र यसका साझेदार कम्पनीहरु र यस सम्झौतालाई साथ दिने यसका तेस्रो-पक्षीय आपूर्तिकर्ताहरु र इजाजतपत्रदाताहरुको स्वामित्व रहेको सफ्टवेयरको लागि गरिएको एउटा कानूनी सम्झौता हो, जसमा सफ्टवेयर र सम्बन्धित मीडिया, प्रिन्ट गरिएका सामग्रीहरु, तपाईंले गर्नुभएको धारण गर्न योग्य यन्त्र र/वा व्यवस्थापक (सामूहिक रूपमा, “सफ्टवेयर”) को प्रयोगको सम्बन्धमा “अनलाइन” वा इलेक्ट्रोनिक प्रलेखन सम्मिलित हुन्छ।
व्यवस्थापक एउटा सफ्टवेयर प्रोग्राम हो जसले तपाईंको मोबाइल यन्त्र (“यन्त्र”) लाई धारण गर्न योग्य यन्त्रमा जडान गर्छ र साथै तपाईंलाई आफ्नो यन्त्रको माध्यमबाट ग्रहण गर्न योग्य यन्त्रको सफ्टवेयर व्यव्सथित, नियन्त्रण वा अद्यावधिक गर्न दिन्छ। सामान्य रूपमा चलाउँदा, धारण गर्न योग्य यन्त्रले पहिले नै लोड गरिएका सफ्टवेयरहरू प्रयोग गर्न आवश्यक पर्छ।  धारण गर्न योग्य यन्त्र, व्यवस्थापक वा यसको पहिले नै लोड भइ आएको सफ्टवेयर प्रयोग गरेर तपाईं यस सम्झौताका शर्तहरू स्वीकार्नुहुन्छ।  यदि तपाईं यी शर्तहरू स्वीकार्नुहुन्न भने, धारण गर्न योग्य यन्त्र, व्यवस्थापक वा यसको पहिले नै लोड भइ आएको सफ्टवेयर प्रयोग नगर्नुहोस्।

1. सेवा तथा सूचना
धारण गर्न योग्य यन्त्रले स्वयम्‌ वा तपाईंको यन्त्रसँग सम्बन्धित कुराहरूमा विभिन्न अनुभवहरू प्रदान गर्दछ। यदि तपाईंले फोन जडान नगरिकन धारण गर्न योग्य यन्त्र प्रयोग गर्नुहुन्छ भने, त्यहाँ केही प्रकार्यात्मक सीमाहरू हुन सक्छन्।
धारण गर्न योग्य यन्त्र र यन्त्रमा भएका प्रकार्यहरू मालिकलाई प्रदान गरिने भएकोले, कृपया अनधिकृत पहुँचबाट सावधाध रहनुहोस्। यदि यन्त्र धारण गर्न योग्य यन्त्र जडान गरिएको छ भने, ती मध्ये कुनैपनि यन्त्रले एक अर्कामा डाटा स्थानान्तरण गर्न सक्छ। कृपया यन्त्रमा जडान गर्ने/विच्छेद गर्ने तरिका बारे सचेत हुनुहोस् र यदि तपाईंलाई जडान आवश्यक छैन भने कृपया यन्त्रबाट आफ्नो धारण गर्न योग्य यन्त्र विच्छेद गर्नुहोस् (Galaxy Buds जस्ता केही धारण गर्न योग्य यन्त्रहरू तपाईंको यन्त्रसँग स्वत: जडान हुन सक्छन्।)

धारण गर्न योग्य यन्त्रले प्रदान गर्ने सेवा र/वा सुविधाहरू तपाईंको देश, यन्त्रको मोडल वा नेटवर्क अपरेटरको आधारमा फरक वा सीमित हुन सक्नेछन्।
धारण गर्न योग्य यन्त्र र व्यवस्थापकमा सामान्य स्वस्थता र तन्दुरूस्ती व्यवस्थापनका लागि निश्चित सफ्टवेयर (“फिट सफ्टवेयर”) समावेश हुन सक्छ, वा त्यससँग अनुकूल हुन सक्छ। धारण गर्न योग्य यन्त्र र फिट सफ्टवेयर केवल मनोरञ्जनात्मक प्रयोजनका लागि मात्र हुन् र यिनीहरूको उद्देश्य रोग वा अन्य अवस्थाहरूको निदान गर्न वा रोग निको पार्न, कम गर्न, उपचार गर्न वा रोकथाम गर्न वा अन्य कुनै पनि चिकित्सकीय प्रयोजनहरूका लागि प्रयोग गर्नु होइन। फिट सफ्टवेयरबाट व्युत्पन्न निश्चित डाटा सूचनामूलक प्रयोजनहरूका लागि मात्र हुन् र यसलाई चिकित्सकीय सुझावको रूपमा व्यवहार गर्नुहुँदैन र यसको उद्देश्य तपाईं र तपाईंको चिकित्सक वा अन्य चिकित्सकीय सल्लाह बीचको सम्बन्धलाई प्रतिस्थापन गर्नु होइन। तपाईंले फिट सफ्टवेयरको माध्यमबाट थाहा पाउनुभएको कुनै कुराको कारणले गर्दा पेशेवर चिकित्सकीय सुझावहरूलाई अवहेलना नगर्नुहोस् र सुझाव माग्नमा ढिलाइ नगर्नुहोस्।
यस सेवा र/वा जानकारी र साथमा यसका सिफारिस, प्रशिक्षण, सुझाव र/वा मार्गदर्शनहरूसँग सम्बन्धित कुनै पनि चोटपटक, क्षति, नोक्सानी र/वा खर्चको लागि वा फिट सफ्टवेयरद्वारा प्रदान वा प्राप्त गरिएको वा यसको माध्यमबाट पहुँच गरिएको कुनै पनि जानकारीको सत्यताको लागि सैमसंग जिम्मेवार छैन। बाह्य तेस्रो पक्षीय वेबसाइटहरू वा सन्दर्भ सामग्रीहरूमा देखिएका कुनै पनि लेख वा सामग्रीहरूमा समावेश जानकारीको सत्यताको लागि वा तिनीहरूको प्रयोगको सुरक्षितताको लागि सैमसंग उत्तरदायी छैन। बाह्य तेस्रो पक्षीय वेबसाइटहरू वा सन्दर्भ सामग्रीहरूमा समावेश जानकारीको सन्दर्भ दिनुलाई सो जानकारीको सत्यतालाई अनुमोदन गरिएको मान्नु हुँदैन न त समग्र रूपमा उक्त साइट वा सन्दर्भको विषय वस्तुलाई अनुमोदन गरिएको नै मान्नु हुन्छ। धारण गर्न योग्य यन्त्र वा फिट सफ्टवेयर वा यसभित्र पहिले देखि नै लोड गरिएको कुनैपनि एप्लिकेसनको प्रयोगबाट तपाईंले हासिल गर्नुभएको कुनैपनि जानकारी उपयुक्त, सही, पूर्ण वा विश्वसनीय नहुन पनि सक्छ भन्ने कुरा स्वीकार गरी सहमति जनाउनुहुन्छ।

2. इजाजतपत्र प्रदान
यस सम्झौताका नियमहरू र सर्तहरूको अधीनमा रहेर, व्यवस्थापकलाई तपाईंको यन्त्रमा स्थापित गर्न, प्रयोग गर्न, पहुँच गर्न, प्रदर्शन गर्न र चलाउनको लागि तपाईंलाई एउटा सीमित गैर-विशिष्ट, खण्डनीय इजाजतपत्र प्रदान गर्छ। तपाईं व्यवस्थापक मार्फत यन्त्रमा एकभन्दा बढी धारण गर्न योग्य यन्त्रहरू जडान गर्न सक्नुहुन्छ, तर तपाईं एकै समयमा धारण गर्न योग्य यन्त्र उपलब्ध बनाउन सक्नुहुन्न। साथै, तपाईं पिसी लगायत एकभन्दा बढी यन्त्रहरूमा धारण गर्न योग्य यन्त्रहरू जडान गर्न सक्नुहुने छैन।
यस सफ्टवेयरका केही नजिश्चित वस्तुहरू खुला स्रोत इजाजतपत्रहरूका अधीणमा हुन सक्छन्।  खुला स्रोत इजाजतपत्रका प्रावधानहरूले यस सम्झौताका केही शर्तहरूलाई खारिज गर्न सक्नेछन्।

3. अधिकार र स्वामित्वको आरक्षण
यस सम्झौतामा तपाईंलाई स्पष्ट रूपमा प्रदान नगरिएका सबै अधिकारहरूलाई सैमसंगले आफूसँग सुरक्षित राख्दछ। यो सफ्टवेयर प्रतिलिपि अधिकार र अन्य बौद्धिक सम्पत्ति कानुनहरू र सन्धिहरूद्वारा सुरक्षित छ। यो सफ्टवेयरको स्वत्वाधिकार, प्रतिलिपि अधिकार र अन्य बौद्धिक सम्पत्ति अधिकारहरू सैमसंगको स्वामित्वमा छ। यो सफ्टवेयरको इजाजतपत्र प्रदान गरिएको हो, यसलाई बिक्री गरिएको होइन।

4. प्रतिबन्धहरू
तपाईंले यो सफ्टवेयरलाई रिभर्स इन्जिनियर गर्न (अर्थात्, विखण्डन गरेर यसले कसरी काम गर्छ हेर्न), डिकम्पाइल गर्न (अर्थात्, स्रोत कोड निकाल्न), डिसएसेम्बल गर्न (अर्थात्, मेसिन कोडबाट सांकेतिक भाषामा अनुवाद गर्न) वा अन्य तरिकाले यसको स्रोत कोड वा एल्गोरिदम पत्ता लगाउने प्रयास गर्न वा सफ्टवेयरको कुनैपनि सुविधालाई परिमार्जन गर्न वा असक्षम बनाउन वा यो सफ्टवेयरलाई आधार बनाएर व्युत्पन्न कार्यहरू सिर्जना गर्न पाउनुहुन्न। तपाईंले यो सफ्टवेयरलाई भाडामा दिन, ठेक्कामा दिन, सापट दिन, यसको इजाजतपत्र अरूलाई दिन वा यसद्वारा व्यावसायिक होस्टिङ सेवाहरू प्रदान गर्न पाउनुहुन्न।

5. सेवाको अद्यावधिक, परिवर्तन वा निलम्बन
सैमसंगले, कुनै पनि समयमा, सीमितता बिना बग समाधानहरू, सेवा सुधारहरू, नयाँ सुविधाहरू, अवस्थित प्रकार्यहरू पत्ता लगाउने, वा सेवाको परिमार्जन समावेश गर्दै, सेवामा अद्यावधिक तथा स्तरवृद्धिहरू (“अद्यावधिकहरू”) प्रदान वा उपलब्ध गराउन सक्छ। यस्ता अपडेटहरूसँग छुट्टै नियमहरू र सर्तहरू प्रदान नगरिँदासम्म, अपडेटहरूलाई यो सम्झौताले नियमन गर्नेछ, यदि छुट्टै रूपमा प्रदान गरिएको छ भने अपडेटहरूलाई ती नियमहरू र सर्तहरूले नै नियमन गर्नेछन्। तपाईंको र अन्य प्रयोगकर्ताहरूको संरक्षण गर्न यस्ता अपडेटहरू समयमै प्राप्त गर्नुपर्ने कुराको महत्त्वलाई ध्यानमा राख्दै सुरक्षा सफ्टवेयरका अपडेटहरू वा महत्त्वपूर्ण बग समाधानहरू वा अन्य महत्त्वपूर्ण अपडेटहरू स्वत: डाउनलोड भइ स्थापमा हुन सक्छन्। सैमसंगले सेवामा वा त्यसको अन्य कुनै अंशमा रहेको को प्रयोगलाई परिवर्तन गर्ने, निलम्बन गर्ने, हटाउने, सीमिति वा तिनीहरूको पहुँचलाई असक्षम गर्ने अधिकार नितान्त रूपमा आफूसँग सुरक्षित राख्दछ।
सैमसंगले धारण गर्न योग्य यन्त्रका लागि तपाईंलाई सफ्टवेयर अपडेटहरू प्रदान गर्न वा तपाईंलाई उपलब्ध गराउन सक्छ। सामान्यतया तपाईं व्यवस्थापक प्रयोग गरेर धारण गर्न योग्य यन्त्रको सफ्टवेयर अपडेट गर्न सक्नुहुन्छ, यद्यपि केही अवस्थाहरूमा जस्तै Galaxy Buds का लागि, तपाईं पिसि सफ्टवेयर प्रयोग गरेर यसलाई अपडेट गर्न सक्नुहुन्छ।
त्यस्तो अद्यावधिक मार्फत प्रदान गरिएको संस्करण प्रयोग गर्नका लागि, पहिले तपाईंसँग अद्यावधिकको लागि योग्य सफ्टवेयरको इजाजतपत्र हुन जरूरी हुन्छ। अद्यावधिक गरिएको संस्करणमा नयाँ प्रकार्यहरू थपिएका हुन सक्छन् र, केही सीमित अवस्थाहरूमा, विद्यमान प्रकार्यहरूलाई हटाइएको हुन सक्छ। अद्यावधिक सामान्य रूपमा उपलब्ध हुने भए तापनि, केही सीमित परिस्थितिहरूमा, अद्यावधिकहरूलाई तपाईंको नेटवर्क वाहकले मात्र प्रदान गर्नेछ र त्यस्ता अद्यावधिकहरूलाई तपाईंको नेटवर्क वाहकसँग तपाईंको करार सम्बन्धले नियमन गर्नेछ। सुरक्षा सफ्टवेयरको अपडेट वा महत्त्वपूर्ण त्रुटि सुधार वा अन्य महत्त्वपूर्ण अपडेटहरूलाई समयमै प्राप्त गर्नुको महत्त्वलाई ध्यानमा राख्दै यस्ता अपडेटहरूलाई स्वचालित रूपमा डाउनलोड गरेर स्थापना गर्न सकिनेछ।

6. तेस्रो पक्षीय सेवा तथा सामग्रीहरू
तपाईंको लागि तेस्रो पक्षीय सेवाहरू पनि उपलब्ध हुन सक्छन्। फिट सफ्टवेयर र कुनैपनि तेस्रो पक्षीय सेवाहरूको सामग्रीहरू, सत्यता, सम्पूर्णता, प्राभावकारीता, कुनैपनि प्रचलित कानूनहरू वा विनियमहरूको अनुपालन प्रति गरिएको कुनैपनि वारेन्टी वा प्रतिनिधित्वलाई सैमसंग अस्वीकार गर्दछ।तेस्रो पक्ष सेवा र सामग्रीहरूको प्रयोगलाई तेस्रो पक्षको प्रदायक प्रयोग गर्ने शर्तहरू, इजाजतपत्र सम्झौता, गोपनीयता नीति, वा अन्य सम्झौताद्वारा नियमन गर्न सकिनेछ। सेवाका निश्चित अंशहरू खुला स्रोत इजाजतपत्रहरूको अधीनमा हुन सक्छन्, जसमा यस्ता खुला स्रोत इजाजतपत्रहरूका सर्तहरूले सेवाको उक्त अंशका सन्दर्भमा यस सम्झौतामा भएका सर्तहरू भन्दा पहिले मान्यता पाउन सक्छन्।

 7. डाटा पहुँच
यस सफ्टवेयरका केही सुविधाहरूका लागि तपाईंको मोबाइल यन्त्रमा इन्टरनेटको पहुँच हुन आवश्यक हुन सक्छ र तपाईंको नेटवर्क वा इन्टरनेट प्रदायकद्वारा लागू गरिएका प्रतिबन्धहरूको विषय बन्न सक्नेछन्। सफ्टवेयरले तपाईंको मोबाइल नेटवर्क मार्फत इन्टरनेट पहुँच गर्न सक्नेछ, जसको कारणले गर्दा तपाईंको भुक्तानी योजनाको आधारमा अतिरिक्त शुल्क लाग्न सक्छ। यस अतिरिक्त, सफ्टवेयरका केही सुविधाहरूको उपभोगमा तपाईंको यन्त्रको हार्डवेयरको उपयुक्तता र कार्यसम्पादन वा डाटा पहुँचले प्रभाव पार्न सक्छ।

8. सफ्टवेयर ट्रान्सफर
तपाईंले धारण गर्न योग्य यन्त्र र साथमा यस सफ्टवेयरलाई पनि बिक्री गरेको अवस्थामा बाहेक, तपाईंले यो सम्झौता वा तपाईंलाई यस अन्तर्गत यस सफ्टवेयरको लागि प्रदान गरिएका अधिकार वा दायित्वहरूलाई कुनै पनि तेस्रो पक्षलाई ट्रान्सफर गर्न पाउनुहुन्न। यदि तपाईंले बिक्री गर्नुभयो भने, पूरै सफ्टवेयरलाई ट्रान्सफर गर्नुपर्छ (सबै अवयवहरू, मिडिया र छापिएका सामग्रीहरू, कुनै पनि स्तरवृद्धिहरू, यो सम्झौता सहित) र तपाईंले यो सफ्टवेयरको कुनै पनि प्रतिलिपि राख्न पाउनुहुन्न। यो ट्रान्सफर एक अप्रत्यक्ष ट्रान्सफर हुन सक्दैन, जस्तै चलानी गर्नु। ट्रान्सफर अघि, सफ्टवेयर प्राप्त गर्ने अन्तिम प्रयोगकर्ताले यो सम्झौताका सबै शर्तहरू प्रति सहमति जनाउनुपर्छ।

9. कानुनको अनुपालन
तपाईं स्वीकार्नुहुन्छ कि व्यवस्थापक वा सफ्टवेयर विभिन्न देशका निर्यात प्रतिबन्धहरूको अधीनमा हुनेछन्। तपाईं सबै प्रचलित निर्यात प्रतिबन्ध कानुन र विनियमहरू सहित, व्यवस्थापक वा सफ्टवेयरमा लागू हुने सबै अन्तर्राष्ट्रिय र राष्ट्रिय नियम कानुनहरूलाई पालना गर्न सहमत हुनुहुन्छ।

10. समापन
यो सम्झौतालाई समाप्त नगरिँदासम्म यो प्रभावकारी रहनेछ। यदि तपाईंले यो सम्झौताको कुनैपनि नियमहरू र सर्तहरू पालना गर्न असफल हुनुभयो भने, सैमसंगबाट कुनैपनि सूचना प्राप्त नभइकन, यो सम्झौता अन्तर्गतका तपाईंका अधिकारहरू स्वचालित रूपमा समाप्त हुनेछन्। यो सम्झौताको समाप्तिपछि, तपाईंले व्यवस्थापक वा यस सफ्टवेयरको कुनैपनि ट्रिकेल प्रयोग गर्न बन्द गर्नुपर्छ र साथै व्यवस्थापक वा सफ्टवेयरको सबै प्रतिलिपिहरूलाई नष्ट गर्नुपर्छ।

11. वारेन्टीको अस्वीकरण
तपाईंको धारण गर्न योग्य यन्त्रको साथमा प्रदान गरिएको लिखित व्यक्त सीमित वारेन्टीमा छुट्टै उल्लेख गरिएको अवस्थामा बाहेक, सैमसंगद्वारा प्रदान गरिएको सफ्टवेयरलाई (चाहे धारण गर्न योग्य यन्त्रसँगै समावेश गरिएको होस्, डाउनलोड गरिएको होस् वा अन्त तरिकाले प्राप्त गरिएको होस्) “जस्ताको त्यस्तै” र “उपलब्ध भएमा” को आधारमा प्रदान गरिन्छ र यसको लागि सैमसंग ले, व्यक्त वा अव्यक्त, कुनैपनि किसिमको वारेन्टीहरू प्रदान गर्दैन। प्रचलित कानुन अनुसार अनुमति भएको अधिकतम हदसम्म, सैमसंगले व्यापार योग्यता, सन्तोषजनक गुणस्तर वा कार्यकुशल कारिगरी, निश्चित प्रयोजनको लागि उपयुक्तता, विश्वसनीयता वा उपलब्धता, शुद्धता, भाइरस नभएको, शान्तिपूर्वक आनन्द लिने, तेस्रा पक्षीय अधिकारहरूको गैर-उल्लङ्घन वा अन्य अधिकारहरूको उल्लङ्घन सहित तर यतिमै सीमित नरही, व्यक्त, अव्यक्त वा वैधानिक सबै वारेन्टीहरूलाई अस्वीकार गर्दछ। केही क्षेत्राधिकारहरूले अव्यक्त वारेन्टीहरूको बहिष्करण गर्ने वा तिनीहरूलाई सीमित गर्ने अनुमति दिँदैनन्, त्यस कारण माथिका बहिष्करणहरू वा सीमाहरू तपाईंमा लागू नहुन सक्छन्।

12. सैमसंगका एप्लिकेसन र सेवाहरू
तपाईंको धारण गर्न योग्य यन्त्रमा केही निश्चित एप्लिकेसनहरू र/वा सेवाहरू पहिले नै लोड भएका वा डाउनलोड गर्न मिल्ने हुन सक्छन्। त्यस्ता एप्लिकेसन र/वा सेवाहरूको लागि सैमसंग सेवा सदस्यता (“Samsung Account”) आवश्यक पर्न सक्छ। Samsung Account अन्तर्गतका तपाईंका जिम्मेवारीहरू र अधिकारहरू Samsung Account का छुट्टै नियमहरू र सर्तहरूका साथसाथै गोपनीयता नीतिमा उल्लेख गरिएका छन्।

13. उत्तरदायित्वको सीमा
सैमसंगलाई यस्ता क्षतिहरूको सम्भाव्यताको बारेमा सूचित गरिएको भए तापनि, सैमसंगले त्रुटि, भूलचूक, अवरोध, खराबी, कार्य वा प्रसारणमा ढिलाइ, कम्प्युटर भाइरस, जडान गर्न असफलता, नेटवर्क शुल्कहरूको कारणले गर्दा भएको वा त्यससँग सम्बन्धित क्षतिहरू र अन्य सबै प्रत्यक्ष, अप्रत्यक्ष, विशेष, प्रासङ्गिक, उदाहरणीय, वा परिणामी क्षतिहरू सहित तर यतिमै सीमित नरही, सफ्टवेयर, यसका सामग्री वा प्रकार्यहरूको प्रयोग वा तिनीहरूलाई प्रयोग गर्ने अक्षमताको कारणले उत्पन्न भएको वा सोसँग सम्बन्धित कुनैपनि किसिमका कुनैपनि क्षतिहरूको जिम्मेवार हुनेछैन। केही क्षेत्राधिकारहरूले प्रासङ्गिक वा परिणामी क्षतिहरूलाई बहिष्करण गर्न वा सीमित बनाउन अनुमति दिँदैन, तसर्थ माथिका बहिष्करणहरू वा सीमाहरू तपाईंमा लागू नहुन सक्छन्।माथि उल्लिखित कुराहरूलाई ध्यान दिए बिना, तपाईंद्वारा यस सफ्टवेयरको प्रयोगबाट वा यो सम्झौताको कुनै पनि अन्य प्रावधानबाट उत्पन्न भएको सबै नोक्सानी, क्षति र करार, अपकार वा अन्य कुरामा आधारित सहित तर यतिमै सीमित नरही, कानूनी कार्यवाहीका कारणहरू प्रति सैमसंगको कूल दायित्व यस सफ्टवेयरको लागि खरिदकर्ताले विशेष रूपमा भुक्तानी गरेको रकमभन्दा बढी हुनेछैन। माथि उल्लिखित सीमा, बहिष्करण र अस्वीकरणहरू (धारा 11 र 12 सहित), कुनैपनि उपायले यसको अत्यावश्यक उद्देश्य पूर्ति गर्न नसके तापनि, प्रचलित कानुनले अनुमति दिएको अधिकतम हदसम्म लागू हुनेछन्।

14. लागूयोग्य कानून
यो सम्झौता तपाईं बस्नु भएको ठाउँको क्षेत्राधिकारका कानुनहरूले कानुनी प्रावधानहरूको मतभिन्नतालाई ध्यानमा नराखी नियमन गर्दछन्। यो सम्झौतालाई वस्तुहरूको अन्तर्राष्ट्रिय बिक्रीको करार सम्बन्धी UN सन्धिपत्र गर्नेछैन, जसको अनुशीलनलाई स्पष्ट रूपमा अपवर्जित गरिएको छ।

15. विवाद समाधान
यदि यस सम्झौताबाट कुनै पनि तरिकाले विवाद, बहस वा मतभिन्नता उत्पन्न भयो वा तपाईंको सफ्टवेयरको प्रयोगलाई मैत्रीपूर्ण ढङ्गबाट व्यवस्थापन गरिन भने, यो तपाईं बस्ने ठाउँको क्षेत्राधिकारका अदालतहरूको गैर-विशिष्ट क्षेत्राधिकारको अधीनमा हुनेछ। माथि उल्लिखित कुराहरूलाई ध्यान नदिइकन, सैमसंगले कुनैपनि क्षेत्राधिकारमा निषेधाज्ञाकारी उपायहरू (वा समान प्रकारको अत्यावश्यक कानूनी राहत) को लागि आवेदन दिन सक्छ।

16. सम्पूर्ण सम्झौता
यो सम्झौता तपाईं र सैमसंग बीचको सफ्टवेयरसँग सम्बन्धित एउटा पूर्ण सम्झौता हो र यस सम्झौताले समाविष्ट गर्ने सफ्टवेयर वा कुनैपनि अन्य विषय-वस्तुका सन्दर्भमा सबै अघिल्ला वा समयसामयिक मौखिक वा लिखित संवाद, प्रस्ताव र प्रतिनिधित्वहरूलाई प्रतिस्थापन गर्छ। यस सम्झौताका कुनैपनि प्रावधान शून्य, अमान्य, अप्रवर्तनीय वा गैर-कानूनी ठहरियो भने, अन्य प्रावधानहरू पूर्ण शक्ति र प्रभावका साथ जारी रहनेछन्।

