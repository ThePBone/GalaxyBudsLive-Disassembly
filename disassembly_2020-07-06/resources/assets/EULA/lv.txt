Lietotāja licences līgums

Pirms izmantojat Samsung ražotas vai Samsung zīmola valkājamās ierīces, piemēram, Galaxy Watch, Galaxy Fit un Galaxy Buds sēriju (kopā — “Valkājamā ierīce”), un Samsung valkājamo ierīču pārvaldības lietojumprogrammas (turpmāk kopā — “Pārvaldnieks”), rūpīgi izlasiet šo Lietotāja licences līgumu (turpmāk — “Līgums”), jo tajā ir ietverta svarīga informācija.
Šis Līgums ir juridiska vienošanās starp Jums (fizisku vai juridisku personu) un uzņēmumu Samsung Electronics Co., Ltd. (turpmāk — “Samsung”) par programmatūru, kas pieder uzņēmumam Samsung, tā saistītajiem uzņēmumiem un trešās puses piegādātājiem un licences devējiem, uz kuriem attiecas šis Līgums, tostarp par programmatūru un saistītajiem datu nesējiem, drukātajiem materiāliem, “tiešsaistē” vai elektroniski pieejamo dokumentāciju saistībā ar Valkājamās ierīces un/vai Pārvaldnieka (turpmāk kopā — “Programmatūra”) lietošanu.
Pārvaldnieks ir programmatūras programma, kas mobilo ierīci (turpmāk — “Ierīce”) savieno ar Valkājamo ierīci, lai varētu pārvaldīt, kontrolēt vai atjaunināt Valkājamās ierīces programmatūru, izmantojot Ierīci. Lai nodrošinātu normālu Valkājamās ierīces darbību, ir jāizmanto sākotnēji instalēta programmatūra.  Izmantojot Valkājamo ierīci, Pārvaldnieku vai ierīcē sākotnēji instalēto programmatūru, jūs piekrītat šī Līguma nosacījumiem.  Ja nepiekrītat šiem nosacījumiem, neizmantojiet Valkājamo ierīci, Pārvaldnieku vai ierīcē sākotnēji instalēto programmatūru.

1. Pakalpojumi un paziņojumi
Valkājamā ierīce atsevišķi vai savienojumā ar jūsu ierīci sniedz dažādu pieredzi. Ja lietojat Valkājamo ierīci bez savienojuma ar telefonu, var rasties funkcionāli ierobežojumi.
Tā kā Valkājamās ierīces funkcijas un Ierīces funkcijas tiks nodrošinātas īpašniekam, lūdzu, izvairieties piekļūt tām neautorizējoties. Kad Valkājamā ierīce ir savienota ar Ierīci, tās viena otrai var pārsūtīt lietotāja datus. Lūdzu, ņemiet vērā, kādā veidā ar ierīci savienoties/atvienoties no tās un tad, ja jums vairāk nav nepieciešams savienojums, lūdzu, atvienojiet savu Valkājamo ierīci no Ierīces (dažas valkājamās ierīces, kā Galaxy Buds var automātiski savienoties ar jūsu Ierīci).

Valkājamās ierīces nodrošinātie pakalpojumi un/vai funkcijas var atšķirties vai var būt ierobežotas atkarībā no valsts, kurā atrodaties, Ierīces modeļa vai tīkla operatora.
Valkājamā ierīce un Pārvaldnieks var ietvert noteiktu Programmatūru, kas ir paredzēta vispārējās labjūtes un fitnesa pārvaldībai (turpmāk — “Fitnesa programmatūra”), vai var būt saderīgi ar šādu Programmatūru. Valkājamā ierīce un Fitnesa programmatūra ir paredzētas tikai lietošanai izklaides nolūkā un nav piemērotas slimību vai citu veselības stāvokļu diagnosticēšanai, slimību ārstēšanai, simptomu mazināšanai vai profilaksei vai jebkuram citam medicīniskam nolūkam. Fitnesa programmatūrā iegūtajiem datiem ir tikai informatīva nozīme, tie nav uzskatāmi par ārstu norādījumiem, un tie neaizstāj konsultācijas ar ārstu vai citu medicīnisko pakalpojumu sniedzēju. Ievērojiet profesionālu ārstu norādījumus un neatlieciet ārsta vizīti, neraugoties uz informāciju, ko esat ieguvis Fitnesa programmatūrā.
Uzņēmums Samsung neatbild par savainojumiem, bojājumiem, zaudējumiem un/vai izmaksām, kas lietotājiem ir radušās saistībā ar pakalpojumiem un/vai informāciju, tostarp ieteikumiem, treniņu norādījumiem, padomiem un/vai vadlīnijām, kā arī saistībā ar tās informācijas precizitāti, kas ir nodrošināta vai iegūta Fitnesa programmatūrā vai kam piekļuvāt, izmantojot šo programmatūru. Samsung neatbild par informācijas precizitāti rakstos vai materiālos, kas ir pieejami ārējo trešo pušu vietnēs vai atsauces materiālos, kā arī par šādu rakstu vai materiālu izmantošanas drošību. Atsauce uz informāciju, kas ir pieejama ārējo trešo pušu vietnēs vai atsauces materiālos, nenozīmē, ka Samsung apstiprina šīs informācijas precizitāti vai kopumā piekrīt vietnes vai atsauces materiāla saturam. Jūs apzināties un piekrītat, ka informācija, ko iegūstat, lietojot Valkājamo ierīci vai izmantojot Fitnesa programmatūru vai jebkādu citu iepriekš ielādēto lietojumprogrammu, var būt nepiemērota, neprecīza, nepilnīga vai neuzticama.

2. Licences piešķiršana
Saskaņā ar šajā Līgumā iekļautajiem lietošanas noteikumiem un nosacījumiem jums tiek piešķirta ierobežota, neekskluzīva, atsaucama licence, lai instalētu, lietotu, demonstrētu un darbinātu Pārvaldnieku vai piekļūtu programmai savā ierīcē. Ierīcei jūs varat pievienot vairākas Valkājamas ierīces, izmantojot Pārvaldnieku, bet Valkājamo ierīci nevarat padarīt pieejamu. Turklāt jūs Valkājamo ierīci nedrīkstat pievienot vairākām ierīcēm, tostarp, bet ne tikai, savam personālajam datoram.
Uz noteiktiem Programmatūras elementiem var attiekties atvērtā pirmkoda licences.  Atvērtā pirmkoda licences noteikumi var prevalēt pār dažiem šī Līguma nosacījumiem.

3. Tiesību un īpašumtiesību paturēšana
Samsung patur visas tiesības, kas nav īpaši piešķirtas jums saskaņā ar šo Līgumu. Programmatūru aizsargā autortiesības un citi intelektuālā īpašuma tiesību akti un līgumi. Uzņēmums Samsung ir Programmatūrā minētā nosaukuma, autortiesību un citu intelektuālā īpašuma tiesību īpašnieks. Programmatūra tiek licencēta, nevis pārdota.

4. Ierobežojumi
Jūs nedrīkstat dekonstruēt, dekompilēt, izjaukt vai citā veidā mēģināt noteikt Programmatūras avota kodu vai algoritmu, kā arī modificēt vai atspējot Programmatūras jebkādas funkcijas vai veidot atvasinātos darbus, izmantojot Programmatūru. Jūs nedrīkstat iznomāt, izīrēt, aizdot, apakšlicencēt Programmatūru vai nodrošināt komerciālās viesošanas pakalpojumus, izmantojot Programmatūru.

5. Pakalpojuma atjaunināšana, izmaiņas vai darbības apturēšana
Uzņēmums Samsung jebkurā laikā drīkst nodrošināt vai padarīt pieejamus Pakalpojuma atjauninājumus vai jauninājumus (“Atjauninājumi”), tostarp, bet ne tikai, nodrošināt kļūdu labojumus, pakalpojuma uzlabojumus, jaunas funkcijas, dzēst esošas funkcijas vai pārveidot Pakalpojumu. Atjauninājumu lietošanu regulē šis Līgums, ja vien līdztekus Atjauninājumiem netiek nodrošināti atsevišķi lietošanas noteikumi un nosacījumi, kas regulē Atjauninājumu lietošanu. Drošības programmatūras Atjauninājumi, kritisko kļūdu labojumi vai citi svarīgi Atjauninājumi var tikt lejupielādēti un instalēti automātiski, ņemot vērā, cik būtiski ir saņemt šādus Atjauninājumus laikus, lai palīdzētu aizsargāt jūs un citus lietotājus. Uzņēmums Samsung patur tiesības jebkurā laikā mainīt, pārtraukt, noņemt, ierobežot lietošanu vai izbeigt piekļuvi Pakalpojumam vai jebkurai tā daļai.
Uzņēmums Samsung var jums nodrošināt vai padarīt jums pieejamus Valkājamās ierīces Programmatūras atjauninājumus. Parasti, izmantojot Pārvaldnieku, jūs nevarat atjaunināt Valkājamas ierīces Programmatūru, taču dažos gadījumos, piemēram, izmantojot Galaxy Buds, jūs varat to atjaunināt, izmantojot personālā datora Programmatūru.
Lai izmantotu versiju, kas tiek nodrošināta, izmantojot šādu Atjauninājumu, vispirms ir nepieciešama licence programmatūrai, kam veicat šo Atjauninājumu. Atjauninātajā versijā var būt pievienotas jaunas funkcijas un atsevišķos gadījumos noņemtas esošas funkcijas. Atjauninājums parasti ir publiski pieejams, taču atsevišķos gadījumos Atjauninājumus piedāvās tikai tīkla operators, un šādu Atjauninājumu izmantošanu regulē jūsu vienošanās ar tīkla operatoru. Drošības programmatūras Atjauninājums, kritisko kļūdu labojumi vai citi svarīgi Atjauninājumi var tikt lejupielādēti un instalēti automātiski, ņemot vērā, cik būtiski ir saņemt šādus Atjauninājumus laikus.

6. Trešo pušu pakalpojumi un saturs
Jums var būt pieejami arī trešo pušu pakalpojumi. Uzņēmums Samsung nesniedz garantijas vai apliecinājumus par Fitnesa programmatūru un jebkādu trešo pušu pakalpojumu saturu, precizitāti, pilnīgumu, efektivitāti, atbilstību jebkādiem piemērojamiem tiesību aktiem un noteikumiem.Trešo pušu pakalpojumu un satura lietošanu var regulēt šo trešo pušu pakalpojumu un satura sniedzēja noteiktie lietošanas nosacījumi, licences līgums, konfidencialitātes politika vai cita šāda veida vienošanās. Uz noteiktu Pakalpojuma lietošanu var attiekties atvērtā pirmkoda licences, un šo atklātā pirmkoda licenču noteikumi, kuri attiecināmi uz šo noteikto Pakalpojuma daļu, var aizstāt šo Līgumu.

 7. Piekļuve datiem
Dažas Programmatūras funkcijas var būt atkarīgas no interneta savienojuma jūsu mobilajā ierīcē un no jūsu tīkla vai interneta pakalpojumu sniedzēja noteiktajiem ierobežojumiem. Programmatūras darbībai var būt nepieciešama piekļuve internetam, izmantojot mobilo tīklu, kā rezultātā atkarībā no jūsu maksājumu plāna var tikt piemērotas papildu maksas. Turklāt dažu Programmatūras funkciju lietošana var būt atkarīga no jūsu ierīces aparatūras vai datu piekļuves piemērotības un veiktspējas.

8. Programmatūras nodošana
Šo Līgumu vai tajā norādītās tiesības un pienākumus attiecībā uz Programmatūru nedrīkst nodot trešajai pusei, ja vien tas nav saistīts ar Valkājamās ierīces pārdošanu kopā ar Programmatūru. Šādā gadījumā jānodod visa Programmatūra (tostarp visas komponentu daļas, datu nesēji un drukātie materiāli, visi jauninājumi, šis Līgums), un jūs nedrīkstat paturēt nevienu Programmatūras kopiju. Nodošanu nedrīkst veikt netiešā veidā, piemēram, nosūtot. Lietotājam, kas saņem Programmatūru, pirms nodošanas ir jāpiekrīt visiem šī Līguma nosacījumiem.

9. Atbilstība tiesību aktiem
Jūs apliecināt, ka uz Pārvaldnieku vai Programmatūru attiecas dažādu valstu eksportēšanas ierobežojumi. Jūs piekrītat ievērot visus piemērojamos starptautiskos un vietējos tiesību aktus, kas attiecas uz Pārvaldnieku vai Programmatūru, tostarp visus piemērojamos tiesību aktus un noteikumus par eksportēšanas ierobežojumiem.

10. Izbeigšana
Šis Līgums ir spēkā līdz tā izbeigšanai. Ja neievērojat kādu šajā Līgumā iekļauto lietošanas noteikumu vai nosacījumu, Samsung automātiski un bez iepriekšēja paziņojuma anulē tiesības, kas jums ir piešķirtas saskaņā ar šo Līgumu. Pēc šī Līguma izbeigšanas jums ir jāpārtrauc izmantot Pārvaldnieku vai Programmatūru un jāizdzēš visas Pārvaldnieka vai Programmatūras kopijas.

11. Garantijas atruna
JA VIEN RAKSTVEIDA TIEŠĀ IEROBEŽOTĀ GARANTIJĀ, KAS IR IEKĻAUTA VALKĀJAMĀS IERĪCES KOMPLEKTĀ, NAV ATSEVIŠĶI NOTEIKTS CITĀDI, SAMSUNG NODROŠINĀTĀ PROGRAMMATŪRA (NEATKARĪGI NO TĀ, VAI PROGRAMMATŪRA IR IETVERTA VALKĀJAMĀS IERĪCES KOMPLEKTĀCIJĀ, LEJUPIELĀDĒTA VAI IEGŪTA CITĀ VEIDĀ) TIEK NODROŠINĀTA “TĀDA, KĀDA TĀ IR” UN “TĀDA, KĀDA TĀ IR PIEEJAMA” BEZ JEBKĀDĀM TIEŠĀM VAI NETIEŠĀM GARANTIJĀM NO UZŅĒMUMA SAMSUNG. CIKTĀL TO ATĻAUJ PIEMĒROJAMIE TIESĪBU AKTI, UZŅĒMUMS SAMSUNG NESNIEDZ NEKĀDAS TIEŠAS, NETIEŠAS VAI TIESĪBU AKTOS NOTEIKTAS GARANTIJAS VAI CITĀDUS APGALVOJUMUS, TOSTARP, BET NE TIKAI, NETIEŠAS GARANTIJAS VAI CITĀDUS APGALVOJUMUS PAR PIEMĒROTĪBU PĀRDOŠANAI, APMIERINOŠU KVALITĀTI VAI IEGULDĪTO DARBU, PIEMĒROTĪBU NOTEIKTAM MĒRĶIM, DROŠUMU VAI PIEEJAMĪBU, PRECIZITĀTI, VĪRUSU NEESAMĪBU, NETRAUCĒTU LIETOŠANU, TREŠO PUŠU TIESĪBU NEPĀRKĀPŠANU VAI CITU TIESĪBU NEPĀRKĀPŠANU. DAŽĀS JURISDIKCIJĀS NAV ATĻAUTS PIEMĒROT NETIEŠO GARANTIJU IZŅĒMUMUS VAI IEROBEŽOJUMUS, TĀPĒC IEPRIEKŠ MINĒTIE IZŅĒMUMI VAI IEROBEŽOJUMI VAR NEATTIEKTIES UZ JUMS.

12. Samsung lietojumprogrammas un pakalpojumi
noteiktas lietojumprogrammas un/vai pakalpojumi var būt jau iepriekš ielādēti vai lejupielādējami Valkājamajā ierīcē. Šādu lietojumprogrammu un/vai pakalpojumu lietošanai var būt nepieciešama dalība Samsung pakalpojumu programmā (“Samsung Account konts”). Jūsu pienākumi un tiesības saistībā ar Samsung Account lietošanu, kā arī Samsung Account konfidencialitātes politika ir izklāstīta atsevišķos lietošanas noteikumos un nosacījumos.

13. Saistību ierobežojums
UZŅĒMUMS SAMSUNG NEATBILD NE PAR KĀDIEM ZAUDĒJUMIEM, KO RADA PROGRAMMATŪRAS, SATURA VAI FUNKCIONALITĀTES LIETOŠANA VAI NESPĒJA LIETOT PROGRAMMATŪRU, TĀS SATURU VAI FUNKCIONALITĀTI VAI SAISTĪBĀ AR IEPRIEKŠ MINĒTO, TOSTARP, BET NE TIKAI, PAR ZAUDĒJUMIEM, KAS RODAS KĻŪDU, IZLAIDUMU, TRAUCĒJUMU, DEFEKTU, DARBĪBAS VAI PĀRRAIDES AIZKAVES, DATORVĪRUSU, NESPĒJAS IZVEIDOT SAVIENOJUMU, MAKSU PAR TĪKLA IZMANTOŠANU DĒĻ VAI IR SAISTĪTI AR TO, UN PAR VISIEM CITIEM TIEŠIEM UN NETIEŠIEM ZAUDĒJUMIEM, ĪPAŠIEM ZAUDĒJUMIEM, NEJAUŠIEM ZAUDĒJUMIEM, SODOŠĀS ATLĪDZĪBAS ZAUDĒJUMIEM VAI IZRIETOŠIEM ZAUDĒJUMIEM, PAT JA UZŅĒMUMS SAMSUNG IR INFORMĒTS PAR ŠĀDU ZAUDĒJUMU IESPĒJAMĪBU. DAŽĀS JURISDIKCIJĀS NAV ATĻAUTS PIEMĒROT IZŅĒMUMUS VAI IEROBEŽOJUMUS NEJAUŠIEM VAI IZRIETOŠIEM ZAUDĒJUMIEM, TĀPĒC IEPRIEKŠ MINĒTIE IZŅĒMUMI VAI IEROBEŽOJUMI VAR NEATTIEKTIES UZ JUMS.NERAUGOTIES UZ IEPRIEKŠ MINĒTO, UZŅĒMUMA SAMSUNG KOPĒJĀ ATBILDĪBA ATTIECĪBĀ PRET JUMS PAR VISIEM AR PROGRAMMATŪRAS LIETOŠANU VAI CITU ŠĪ LĪGUMA NOTEIKUMU SAISTĪTAJIEM VAI NO TĀ IZRIETOŠAJIEM ZAUDĒJUMIEM, BOJĀJUMIEM, PRASĪBU PAMATIEM, TOSTARP, BET NE TIKAI, PAR TIEM, KAS BALSTĪTI UZ LĪGUMA NOSACĪJUMIEM, LIKUMĀ NOTEIKTIEM ATLĪDZINĀMIEM ZAUDĒJUMIEM VAI CITĀDI, NEVAR PĀRSNIEGT SUMMU, KO PIRCĒJS SAMAKSĀJA PAR ŠO PROGRAMMATŪRU. IEPRIEKŠ MINĒTIE IEROBEŽOJUMI, IZŅĒMUMI UN ATRUNAS (TOSTARP 11. UN 12. PUNKTS) IR PIEMĒROJAMI, CIKTĀL TO PIEĻAUJ PIEMĒROJAMIE TIESĪBU AKTI, PAT JA TIESISKĀS AIZSARDZĪBAS LĪDZEKLIS NESASNIEDZ TĀ PAMATMĒRĶI.

14. Piemērojamie tiesību akti
Neatkarīgi no pretrunām tiesību aktu normās uz šo Līgumu attiecas jūsu mītnes valsts jurisdikcijas tiesību akti. Šī Līguma izpilde netiek regulēta saskaņā ar Apvienoto Nāciju Organizācijas Konvenciju par starptautiskajiem preču pirkuma-pārdevuma līgumiem, un šīs konvencijas piemērošana tiek skaidri izslēgta.

15. Strīdu izšķiršana
Ja strīdi, pretrunas vai nesaskaņas, kas izriet no šī Līguma vai Programmatūras lietošanas, nav atrisināti, savstarpēji vienojoties, visi strīdi, pretrunas vai nesaskaņas tiek risināti tiesā tās valsts jurisdikcijā, kurā pastāvīgi dzīvojat. Neraugoties uz iepriekš minēto, uzņēmums Samsung jebkurā jurisdikcijā var iesniegt tiesiskās aizsardzības prasību (vai līdzīgu prasību par steidzamu tiesisko palīdzību).

16. Pilna apjoma līgums
Šis Līgums ir pilna apjoma vienošanās starp jums un uzņēmumu Samsung par Programmatūru, un šis Līgums aizstāj visus iepriekšējos vai vienlaikus sniegtos mutiskos vai rakstiskos paziņojumus, piedāvājumus un apgalvojumus saistībā ar Programmatūru vai citu jautājumu, kas ir atrunāts šajā Līgumā. Ja kāds šī Līguma noteikums vairs nav spēkā, tiek uzskatīts par nederīgu, nepiemērojamu vai nelikumīgu, visi pārējie Līguma noteikumi paliek spēkā.

