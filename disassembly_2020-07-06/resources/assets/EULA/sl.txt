Licenčna pogodba za končnega uporabnika

Pred uporabo nosljivih naprav, ki jih je izdelala družba Samsung ali so njene blagovne znamke, na primer serije izdelkov Galaxy Watch, Galaxy Fit ali Galaxy Buds (skupno imenovane »nosljiva naprava«), in aplikacij za upravljanje nosljivih naprav Samsung (skupno imenovane »upravitelj«), pozorno preberite to licenčno pogodbo za končnega uporabnika (v nadaljevanju »pogodba«), ker vsebuje pomembne informacije.
Ta pogodba je pravni sporazum med vami (posameznikom ali posamezno pravno osebo) in družbo Samsung Electronics Co., Ltd. (v nadaljevanju »Samsung«) za programsko opremo, ki je v lasti družbe Samsung in z njo povezanih družb ter njenih drugih dobaviteljev in dajalcev licenc. Omenjena oprema vključuje programsko opremo in povezane nosilce podatkov, tiskano gradivo ter dokumentacijo v spletni ali elektronski obliki v povezavi z vašo uporabo nosljive naprave in/ali upravitelja (skupno imenovano »programska oprema«).
Upravitelj je program za povezovanje mobilne naprave (v nadaljevanju »naprava«) z nosljivo napravo, ki vam omogoča upravljanje, nadzor ali posodabljanje programske opreme nosljive naprave prek naprave. Za običajno delovanje nosljive naprave mora biti v njej vnaprej nameščena programska oprema.  Z uporabo nosljive naprave, upravitelja ali vnaprej nameščene programske opreme sprejemate pogoje te pogodbe.  Če se ne strinjate z navedenimi pogoji, ne uporabljajte nosljive naprave, upravitelja ali vnaprej nameščene programske opreme.

1. Storitev in obvestila
Nosljiva naprava kot taka ali v povezavi z vašo napravo vam zagotavlja različne izkušnje. Če uporabljate nosljivo napravo brez telefonske povezave, lahko zanjo veljajo nekatere omejitve funkcij.
Ker je lastniku omogočena uporaba funkcij v nosljivi napravi in napravi, bodite previdni glede nepooblaščene uporabe. Ko je nosljiva naprava povezana z napravo, si lahko izmenjujeta uporabniške podatke. Pri vzpostavljanju/prekinjanju povezave z napravo bodite pozorni in prekinite povezavo med nosljivo napravo in napravo, če ne potrebujete povezave. (Nekatere nosljive naprave, kot je Galaxy Buds, lahko samodejno vzpostavijo povezavo z vašo napravo.)

Storitve in/ali funkcije, ki jih ponuja nosljiva naprava, se lahko razlikujejo ali so lahko omejene glede na državo, model naprave ali omrežnega operaterja.
Nosljiva naprava in upravitelj lahko vključujeta (ali sta združljiva z) določeno programsko opremo za upravljanje splošnega dobrega počutja in vadbe (v nadaljevanju »vadbena programska oprema«). Nosljiva naprava in vadbena programska oprema sta namenjeni samo za rekreativne namene in ne za uporabo pri diagnozah bolezni ali drugih zdravstvenih stanjih ali za zdravljenje, lajšanje težav, nego ali preprečevanje bolezni oziroma za druge medicinske namene. Nekateri podatki vadbene programske opreme se lahko uporabljajo samo za informativne namene, pri čemer se ne smejo obravnavati kot medicinski nasvet in ne nadomeščajo obiska pri zdravniku ali drugem ponudniku zdravniških storitev. Informacije, pridobljene z vadbeno programsko opremo, ne nadomeščajo strokovnega zdravniškega nasveta ali potrebe po iskanju tovrstnih nasvetov.
Samsung ni odgovoren za morebitne telesne poškodbe, škodo, izgubo in/ali stroške uporabnikov v povezavi s storitvami in/ali informacijami, vključno s priporočili, nasveti, namigi in/ali navodili, ter za točnost katerih koli informacij, ki jih posreduje vadbena programska oprema ali do katerih uporabniki dostopajo ali jih pridobijo prek te opreme. Samsung ni odgovoren za točnost informacij, vključenih v katerih koli člankih ali gradivu, objavljenem na spletnih mestih, ali v referenčnem gradivu drugih ponudnikov, ali za zaščito oziroma varnost pri uporabi teh informacij. Uporabniki se pri sklicevanju na te informacije, objavljene na spletnih mestih ali v referenčnem gradivu drugih ponudnikov, ne smejo na splošno zanesti na točnost teh informacij ali vsebin, objavljenih na tovrstnih spletnih mestih ali v referenčnem gradivu. Potrjujete in se strinjate, da vse informacije, pridobljene z uporabo nosljive naprave, vadbene programske opreme ali poljubne aplikacije, nameščene v njej, morda niso ustrezne, točne, popolne ali zanesljive.

2. Podelitev licence
V skladu z določili in pogoji te pogodbe vam je dodeljena omejena, neizključna in preklicna licenca za namestitev, uporabo, dostop, prikaz in zagon upravitelja v vaši napravi. Napravo lahko povežete z več nosljivimi napravami prek upravitelja, vendar nosljive naprave ne smete dati na voljo istočasno. Poleg tega nosljive naprave ne smete povezati z več napravami, vključno z osebnim računalnikom, vendar ne omejeno nanj.
Nekateri elementi programske opreme imajo lahko odprtokodno licenco.  Določbe odprtokodne licence imajo lahko prednost pred nekaterimi določili te pogodbe.

3. Pridržanje pravic in lastništva
Družba Samsung si pridržuje vse pravice, ki vam niso izrecno podeljene v tej pogodbi. Programska oprema je zaščitena z zakonom o avtorskih pravicah ter drugimi zakoni in pogodbami na področju intelektualne lastnine. Družba Samsung je lastnik naziva, avtorskih pravic in drugih pravic intelektualne lastnine za programsko opremo. Programska oprema se licencira, in ne prodaja.

4. Omejitve
Ne smete izvajati obratnega inženiringa, povratnega prevajanja, obratnega zbiranja ali drugače poskušati odkriti izvorno kodo ali algoritme programske opreme oziroma ne smete spreminjati ali onemogočati katerih koli funkcij programske opreme oziroma ustvarjati izpeljank iz nje. Programske opreme ne smete oddajati, posojati, dajati v zakup, podlicencirati ali z njo ponujati komercialne gostiteljske storitve.

5. Posodabljanje, spreminjanje ali začasna ustavitev storitve
Družba Samsung lahko kadar koli zagotovi ali omogoči posodobitve ali nadgradnje storitve (v nadaljevanju »posodobitve«), kar med drugim vključuje popravke napak, nadgradnje storitev, nove funkcije, izbris obstoječih funkcij ali spremembo storitve. Za posodobitve bodo veljala določila te pogodbe, razen če bodo takšnim posodobitvam priložena ločena določila in pogoji. V tem primeru za posodobitve veljajo ta ločena določila in pogoji. Posodobitve za varnostno programsko opremo, pomembni popravki napak ali druge pomembne posodobitve se lahko zaradi pravočasne uvedbe teh posodobitev samodejno prenesejo in namestijo, da zaščitijo vas in druge uporabnike. Družba Samsung si izrecno pridržuje pravico, da spremeni, začasno ustavi ali odstrani storitev ali kateri koli njen del, omeji njeno uporabo oziroma onemogoči dostop do nje.
Samsung vam lahko zagotovi ali vam omogoči posodobitve programske opreme za nosljivo napravo. Običajno lahko programsko opremo nosljive naprave posodobite prek upravitelja, v nekaterih primerih, kot so slušalke Galaxy Buds, pa jo lahko posodobite prek programske opreme v osebnem računalniku.
Uporabniki morajo za uporabo različice, pridobljene v okviru tovrstnih posodobitev, pridobiti licenco za programsko opremo, ki je upravičena za namestitev posodobitve. Posodobljena različica lahko programu doda nove funkcije in (v nekaterih omejenih primerih) izbriše obstoječe funkcije. Posodobitev bo na voljo vsem uporabnikom, v nekaterih omejenih okoliščinah pa bo posodobitve uporabnikom zagotovil ponudnik omrežnih storitev. Tovrstne posodobitve bo urejalo pogodbeno razmerje s ponudnikom omrežnih storitev. Posodobitev za varnostno programsko opremo, pomembni popravki napak ali druge pomembne posodobitve se lahko v okviru pravočasne uvedbe teh posodobitev samodejno prenesejo in namestijo.

6. Storitve in vsebina tretjih oseb
Uporabnikom bodo morda na voljo storitve drugih ponudnikov. Samsung zavrača odgovornost v povezavi z uporabo vadbene programske opreme in ne jamči za vsebino, točnost, popolnost in učinkovitost storitev drugih ponudnikov ali njihovo skladnost z veljavnimi zakoni ali predpisi.Za uporabo storitev in vsebine tretjih oseb lahko veljajo pogoji uporabe, licenčna pogodba, politika zasebnosti ali druga pogodba teh oseb. Za določene dele storitve lahko veljajo odprtokodne licence, pri čemer imajo lahko v tem delu storitve pogoji takšnih odprtokodnih licenc prednost pred določili te pogodbe.

 7. Dostop do podatkov
Za nekatere funkcije programske opreme se lahko zahteva dostop vaše mobilne naprave do interneta, pri čemer lahko veljajo omejitve, ki jih določi vaš ponudnik omrežnih storitev ali interneta. Programska oprema lahko dostopa do interneta prek vašega mobilnega omrežja, kar lahko povzroči dodatne stroške, odvisno od sklenjenega paketa mobilnih storitev. Na optimalno uporabo nekaterih funkcij programske opreme lahko vplivata primernost in delovanje strojne opreme vaše naprave ali dostop do podatkov.

8. Prenos programske opreme
Te pogodbe ali pravic oziroma obveznosti v zvezi s programsko opremo, ki so podeljene v tem dokumentu, ne smete prenesti nobeni tretji osebi, razen v primeru prodaje nosljive naprave skupaj s programsko opremo. V tem primeru morate na trejo osebo prenesti celotno programsko opremo (vključno z vsemi sestavnimi deli, nosilci in tiskanim gradivom, nadgradnjami in to pogodbo), pri čemer ne smete obdržati nobene njene kopije. Prenosa ne smete opraviti v obliki posrednega prenosa, kot je konsignacija. Končni uporabnik, ki je prejemnik programske opreme, mora pred prenosom sprejeti vse pogoje te pogodbe.

9. Skladnost z zakonom
Zavedate se, da lahko v različnih državah za upravitelja ali programsko opremo veljajo omejitve izvoza. Strinjate se, da boste upoštevali vse veljavne mednarodne in državne zakone, ki veljajo za upravitelja ali programsko opremo, vključno z veljavnimi zakoni in drugimi predpisi glede omejitev izvoza.

10. Prenehanje veljavnosti pogojev storitve
Ta pogodba velja do prekinitve. Če ne boste upoštevali določil in pogojev te pogodbe, bodo vaše pravice iz te pogodbe samodejno prenehale veljati brez vnaprejšnjega obvestila družbe Samsung. Ob prekinitvi te pogodbe morate prenehati uporabljati upravitelja ali programsko opremo in uničiti vse kopije upravitelja ali programske opreme.

11. Izjava o zavrnitvi jamstva
ČE V PISNI OBLIKI IZRECNEGA OMEJENEGA JAMSTVA, KI JE PRILOŽENO VAŠI NOSLJIVI NAPRAVI, NI POSEBEJ NAVEDENO, JE PROGRAMSKA OPREMA DRUŽBE SAMSUNG (KI JE PRILOŽENA NOSLJIVI NAPRAVI, PRENESENA ALI DRUGAČE PRIDOBLJENA) NA VOLJO »KAKRŠNA JE« IN NA OSNOVI »KOT JE NA VOLJO«, BREZ DRUGIH VRST JAMSTVA DRUŽBE SAMSUNG, IZRECNEGA ALI NAKAZANEGA. DO NAJVEČJE MERE, KI JO DOVOLJUJE VELJAVNA ZAKONODAJA, DRUŽBA SAMSUNG ZAVRAČA VSAKRŠNO JAMSTVO, BODISI IZRECNO, NAKAZANO ALI ZAKONSKO, VKLJUČNO Z NAKAZANIMI JAMSTVI TRŽNOSTI, ZADOVOLJIVO KAKOVOSTJO ALI STROKOVNO SKRBNOSTJO, PRIMERNOSTJO ZA DOLOČEN NAMEN, ZANESLJIVOSTJO ALI RAZPOLOŽLJIVOSTJO, NATANČNOSTJO, ODSOTNOSTJO VIRUSOV V PROGRAMSKI OPREMI, MIRNIM UŽIVANJEM, NEKRŠITVIJO PRAVIC TRETJIH OSEB ALI DRUGIMI KRŠITVAMI PRAVIC, VENDAR NE OMEJENO NA NAVEDENO. NEKATERE DRŽAVE V SVOJI ZAKONODAJI NE DOVOLJUJEJO IZKLJUČITVE ALI OMEJITVE NAKAZANIH JAMSTEV, ZATO SE NAVEDENE IZKLJUČITVE ALI OMEJITVE MORDA NE NANAŠAJO NA VAS.

12. Aplikacije in storitve Samsung
V nosljivo napravo so lahko vnaprej nameščene določene aplikacije in/ali storitve ali pa jih lahko v nosljivo napravo prenesete. Za takšne aplikacije in/ali storitve boste morda potrebovali članstvo v storitvi Samsung (v nadaljevanju »Samsung Account«). Vaše obveznosti in pravice v zvezi z računom Samsung Account so opredeljene v ločenih določilih in pogojih ter pravilniku o zasebnosti za Samsung Account.

13. Omejitev odgovornosti
DRUŽBA SAMSUNG NI ODGOVORNA ZA KAKRŠNO KOLI ŠKODO, KI IZHAJA IZ UPORABE ALI NEZMOŽNOSTI UPORABE PROGRAMSKE OPREME, NJENE VSEBINE ALI FUNKCIONALNOSTI ALI JE S TEM POVEZANA, VKLJUČNO (VENDAR NE OMEJENO NA) S ŠKODO, KI JO POVZROČIJO NAPAKE, IZPUSTI, PREKINITVE, OKVARE, ZAKASNITVE V DELOVANJU ALI PRENOSU, RAČUNALNIŠKI VIRUS, NAPAKA PRI POVEZOVANJU IN OMREŽNI STROŠKI, ALI ŠKODO, KI JE POVEZANA S TEM, KAR VELJA TUDI ZA VSO DRUGO NEPOSREDNO, POSREDNO, POSEBNO, NAKLJUČNO, VZORČNO ALI POSLEDIČNO ŠKODO, TUDI ČE JE BILA DRUŽBA SAMSUNG OBVEŠČENA O MOŽNOSTI NASTANKA TAKE ŠKODE. NEKATERE DRŽAVE V SVOJI ZAKONODAJI NE DOVOLJUJEJO IZKLJUČITVE ALI OMEJITVE NAKLJUČNE ALI POSLEDIČNE ŠKODE, ZATO SE NAVEDENE IZKLJUČITVE ALI OMEJITVE MORDA NE NANAŠAJO NA VAS.NE GLEDE NA NAVEDENO PA SKUPNA OBVEZNOST, KI BI JO DRUŽBA SAMSUNG LAHKO IMELA DO VAS V ZVEZI Z VSEMI IZGUBAMI, ŠKODO, ZAHTEVKI, VKLJUČNO (VENDAR NE OMEJENO NANJE) S TISTIMI, KI TEMELJIJO NA POGODBI, ŠKODNEM DEJANJU ALI DRUGAČE, KI IZHAJAJO IZ VAŠE UPORABE PROGRAMSKE OPREME ALI TEMELJIJO NA KATERI KOLI DRUGI DOLOČBI TE POGODBE, NE SME PRESEGATI ZNESKA, KI GA JE KUPEC PLAČAL POSEBEJ ZA TO PROGRAMSKO OPREMO. NAVEDENE OMEJITVE, IZKLJUČITVE IN IZJAVE O ZAVRNITVI, VKLJUČNO Z RAZDELKOMA 11 IN 12, VELJAJO V NAJVEČJEM OBSEGU, KI GA DOVOLJUJE VELJAVNA ZAKONODAJA, TUDI ČE KATERO KOLI PRAVNO SREDSTVO NE IZPOLNJUJE SVOJEGA OSNOVNEGA NAMENA.

14. Veljavna zakonodaja
To pogodbo ureja zakonodaja države vašega prebivališča, in sicer ne glede na njene določbe glede navzkrižja zakonov. Te pogodbe ne ureja Konvencija ZN o pogodbah o mednarodni prodaji blaga, pri čemer je njena uporaba izrecno izključena.

15. Reševanje sporov
Za spore, navzkrižja ali nesoglasja, ki kakor koli izhajajo iz te pogodbe ali vaše uporabe programske opreme, ki jih ni mogoče rešiti po mirni poti, so neizključno pristojna sodišča, ki so pristojna v območju vašega prebivališča. Ne glede na navedeno lahko družba Samsung v kateri koli sodni pristojnosti vloži zahtevek za začasno uredbo (ali enakovredno vrsto nujnega pravnega sredstva).

16. Celotna pogodba
Ta pogodba je celotni sporazum med vami in družbo Samsung v zvezi s programsko opremo, pri čemer nadomešča vse predhodne ali sočasne ustne ali pisne navedbe, predloge ter zagotovila v zvezi s programsko opremo ali katero koli drugo vsebino iz te pogodbe. Če katera koli določba te pogodbe postane nična, neveljavna, neizvršljiva ali nezakonita, druge določbe ostanejo še naprej v celoti veljavne.

