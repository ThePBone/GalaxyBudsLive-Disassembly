Perjanjian Lesen Pengguna Akhir

Baca dengan teliti Perjanjian Lesen Pengguna Akhir (“Perjanjian”) ini sebelum menggunakan peranti sesuai dipakai berjenama atau dikilangkan oleh Samsung seperti siri Galaxy Watch, Galaxy Fit dan Galaxy Buds (secara kolektif, “Peranti Sesuai Dipakai”) dan aplikasi pengurus peranti sesuai dipakai Samsung (secara kolektif, “Pengurus”) kerana ia mengandungi maklumat penting.
Perjanjian ini ialah perjanjian undang-undang antara anda (sama ada individu atau entiti tunggal) dan Samsung Electronics Co., Ltd. (“Samsung”) untuk perisian, sama ada dimiliki oleh Samsung dan syarikat bersekutunya dan pembekal serta pemberi lesen pihak ketiganya, yang mengiringi Perjanjian ini, yang termasuk perisian dan media yang berkaitan, bahan bercetak, dokumentasi “dalam talian” atau elektronik berhubung dengan penggunaan anda bagi Peranti Sesuai Dipakai dan/atau Pengurus (secara kolektif “Perisian”).
Pengurus ialah program perisian untuk menyambung peranti mudah alih anda (“Peranti”) ke Peranti Sesuai Dipakai dan membenarkan anda mengurus, mengawal atau mengemas kini perisian Peranti Sesuai Dipakai melalui Peranti tersebut. Peranti Sesuai Dipakai memerlukan penggunaan perisian pramuat dalam operasi biasanya.  Dengan menggunakan Peranti Sesuai Dipakai, Pengurus atau perisian pramuatnya, anda menerima terma Perjanjian ini.  Jika anda tidak menerima terma-terma ini, jangan gunakan Peranti Sesuai Dipakai, Pengurus atau perisian pramuatnya.

1. Perkhidmatan dan Notis
Peranti Sesuai Dipakai itu sendiri atau dengan sambungan ke Peranti anda memberikan pelbagai pengalaman. Jika anda menggunakan Peranti Sesuai Dipakai tanpa sambungan telefon, mungkin terdapat sedikit batasan fungsi.
Oleh sebab fungsi dalam Peranti Sesuai Dipakai dan Peranti akan disediakan untuk pemilik, maka berhati-hatilah terhadap akses tanpa kebenaran. Apabila Peranti Sesuai Dipakai disambungkan ke Peranti, setiap daripadanya boleh memindahkan data pengguna kepada satu sama lain. Harap maklum tentang cara untuk menyambung/menyahsambung daripada peranti dan sila nyah sambung Peranti Sesuai Dipakai anda daripada Peranti jika anda tidak memerlukan sambungan lagi (Sesetengah peranti sesuai dipakai seperti Galaxy Buds mungkin akan menyambung ke Peranti anda secara automatik.)

Perkhidmatan dan/atau ciri yang disediakan oleh Peranti Sesuai Dipakai mungkin berbeza atau dihadkan bergantung pada negara, model Peranti atau pengendali rangkaian anda.
Peranti Sesuai Dipakai dan Pengurus mungkin mengandungi atau mungkin serasi dengan Perisian tertentu untuk kesejahteraan umum dan pengurusan kesihatan (“Perisian Kesihatan”). Peranti Sesuai Dipakai dan Perisian Kesihatan adalah bertujuan untuk kegunaan riadah sahaja dan tidak bertujuan untuk digunakan bagi mendiagnosis penyakit atau keadaan lain atau dalam mengubati, mengurangkan, merawat atau mencegah penyakit atau apa-apa tujuan perubatan lain. Data tertentu yang diperoleh daripada Perisian Kesihatan adalah untuk tujuan maklumat sahaja dan tidak harus dianggap sebagai nasihat perubatan atau menggantikan hubungan antara anda dan doktor anda atau penyedia perubatan lain. Jangan sekali-kali mengabaikan nasihat perubatan profesional atau melengahkannya kerana telah mempelajari sesuatu daripada Perisian Kesihatan.
Samsung tidak bertanggungjawab ke atas sebarang kecederaan, kerosakan, kerugian dan/atau kos yang dialami oleh pengguna yang berkaitan dengan perkhidmatan dan/atau maklumat, termasuk pengesyoran, bimbingan, petua dan/atau garis panduan, atau terhadap ketepatan sebarang maklumat yang disediakan atau diperoleh daripada atau diakses melalui Perisian Kesihatan. Samsung tidak bertanggungjawab ke atas ketepatan maklumat yang terkandung dalam sebarang artikel atau bahan yang muncul di tapak web pihak ketiga atau bahan rujukan luar, atau terhadap keselamatan apabila menggunakan artikel atau bahan tersebut. Rujukan kepada maklumat yang terkandung dalam tapak web pihak ketiga atau bahan rujukan luar tidak harus dianggap sebagai sokongan terhadap ketepatan maklumat tersebut atau sebagai sokongan terhadap kandungan tapak atau bahan rujukan tersebut secara umum. Anda mengesahkan dan bersetuju bahawa sebarang maklumat yang anda peroleh daripada penggunaan Peranti Sesuai Dipakai, Perisian Kesihatan atau sebarang aplikasi pramuat mungkin tidak sesuai, tepat, lengkap atau boleh dipercayai.

2. Pemberian Lesen
Tertakluk kepada terma dan syarat Perjanjian ini, anda diberikan lesen terhad yang tidak eksklusif, boleh dibatalkan untuk memasang, menggunakan, mengakses, memaparkan dan menjalankan Pengurus pada Peranti anda. Anda boleh menyambungkan berbilang Peranti Sesuai Dipakai ke Peranti melalui Pengurus tetapi anda tidak boleh membuat Peranti Sesuai Dipakai tersedia pada masa yang sama. Anda juga tidak boleh menyambung Peranti Sesuai Dipakai ke berbilang Peranti, termasuk, tetapi tidak terhad kepada PC.
Item tertentu bagi Perisian mungkin tertakluk kepada lesen sumber terbuka.  Peruntukan lesen sumber terbuka mungkin menggantikan sesetengah terma Perjanjian ini.

3. Perlindungan Hak dan Pemilikan
Samsung berhak ke atas semua hak yang tidak diberikan dengan jelas kepada anda dalam Perjanjian ini. Perisian tersebut dilindungi oleh perjanjian dan undang-undang hak cipta dan harta intelek lain. Samsung memiliki hak milik, hak cipta dan hak harta intelek lain dalam Perisian. Perisian dilesenkan, tidak dijual.

4. Sekatan
Anda tidak boleh membuat kejuruteraan berbalik, menyahsusun, menyahpasang atau mencuba untuk mendapatkan kod sumber atau algoritma Perisian atau mengubah suai, atau melumpuhkan sebarang ciri Perisian atau menghasilkan kerja derivatif berdasarkan Perisian. Anda tidak boleh menyewakan, memajakkan, meminjamkan atau menyediakan khidmat pengehosan komersial dengan Perisian ini.

5. Pengemaskinian, Penukaran atau Penggantungan Perkhidmatan
Samsung mungkin, pada bila-bila masa, memberikan atau menyediakan kemas kini atau peningkatan kepada Perkhidmatan (“Kemas Kini”), termasuk tanpa had, pembetulan pepijat, peningkatan perkhidmatan, ciri-ciri baharu, pemadaman fungsi sedia ada atau pengubahsuaian Perkhidmatan. Kemas Kini akan ditadbir oleh Perjanjian ini melainkan terma dan syarat yang berasingan disediakan dengan Kemas Kini sedemikian, yang mana terma dan syarat yang berasingan akan mengawal Kemas Kini ini. Kemas Kini untuk perisian keselamatan atau pembetulan pepijat kritikal atau Kemas Kini penting yang lain mungkin akan dimuat turun dan dipasang secara automatik memandangkan pentingnya untuk menerima Kemas Kini sedemikian tepat pada masanya untuk membantu anda dan pengguna lain. Samsung mempunyai hak yang jelas untuk menukar, menggantung, mengalih keluar, mengehadkan penggunaan atau melumpuhkan akses kepada Perkhidmatan atau mana-mana bahagiannya.
Samsung mungkin akan memberikan atau menyediakan kepada anda kemas kini Perisian kepada Peranti Sesuai Dipakai. Secara umum, anda boleh mengemas kini Perisian Peranti Sesuai Dipakai dengan menggunakan Pengurus, walau bagaimanapun dalam sesetengah keadaan seperti Galaxy Buds, anda boleh mengemas kini peranti ini dengan menggunakan Perisian PC.
Untuk menggunakan versi yang disediakan menerusi Kemas Kini tersebut, anda mestilah terlebih dahulu mempunyai lesen untuk perisian yang layak mendapatkan Kemas Kini. Versi yang telah dikemas kini mungkin menambahkan fungsi baharu dan dalam sesetengah keadaan, mungkin memadamkan fungsi yang sedia ada. Walaupun Kemas Kini secara umumnya akan disediakan, dalam sesetengah keadaan yang terbatas, Kemas Kini hanya akan ditawarkan oleh pembawa rangkaian anda dan Kemas Kini tersebut akan tertakluk pada hubungan berkontrak anda dengan pembawa rangkaian anda. Kemas Kini untuk perisian keselamatan atau pembetulan pepijat kritikal atau Kemas Kini penting yang lain mungkin akan dimuat turun dan dipasang secara automatik sekiranya Kemas Kini sedemikian perlu diterima tepat pada masanya.

6. Perkhidmatan dan Kandungan pihak ketiga
Perkhidmatan pihak ketiga juga mungkin tersedia untuk anda. Samsung menafikan sebarang jaminan atau perakuan untuk apa-apa kandungan, ketepatan, kesempurnaan, keberkesanan dan pematuhan mana-mana undang-undang atau peraturan yang berkenaan bagi Perisian Kesihatan dan perkhidmatan pihak ketiga.Penggunaan perkhidmatan dan kandungan pihak ketiga mungkin dikawal oleh terma penggunaan, perjanjian lesen, dasar keperibadian penyedia pihak ketiga atau perjanjian sedemikian yang lain. Bahagian tertentu Perkhidmatan mungkin tertakluk kepada lesen sumber terbuka, yang mana terma lesen sumber terbuka sedemikian mungkin mendahului terma Perjanjian ini berhubung dengan bahagian Perkhidmatan ini.

 7. Akses Data
Sesetengah ciri Perisian mungkin memerlukan peranti mudah alih anda untuk mempunyai akses kepada internet dan mungkin tertakluk kepada sekatan yang dikenakan oleh penyedia rangkaian atau internet anda. Perisian mungkin mengakses Internet menerusi rangkaian mudah alih anda, yang mungkin menyebabkan caj tambahan dikenakan bergantung pada pelan pembayaran anda. Selain itu, keseronokan anda bagi sesetengah ciri Perisian mungkin terjejas oleh kesesuaian dan prestasi perkakasan peranti dan akses data anda.

8. Pemindahan Perisian
Anda tidak boleh memindahkan Perjanjian ini atau hak atau kewajipan anda terhadap Perisian yang diberikan di sini kepada mana-mana pihak ketiga melainkan ia berhubung dengan penjualan Peranti Sesuai Dipakai yang diiringi oleh Perisian. Dalam hal yang demikian, pemindahan tersebut mesti menyertakan semua Perisian (termasuk semua alat komponen, media dan bahan bercetak, sebarang peningkatan, Perjanjian ini) dan anda tidak boleh menyimpan sebarang salinan Perisian. Pemindahan tersebut tidak boleh berbentuk pemindahan secara tidak langsung, seperti konsainan. Sebelum pemindahan tersebut, pengguna akhir yang menerima Perisian itu mesti bersetuju dengan semua terma Perjanjian.

9. Pematuhan Undang-undang
Anda mengesahkan bahawa Pengurus atau Perisian tertakluk pada sekatan eksport pelbagai negara. Anda bersetuju untuk mematuhi semua undang-undang nasional dan antarabangsa yang berkenaan untuk Pengurus atau Perisian, termasuk semua undang-undang dan peraturan sekatan eksport yang berkenaan.

10. Penamatan
Perjanjian ini berkuat kuasa hingga ditamatkan. Hak anda di bawah Perjanjian ini akan tamat secara automatik tanpa notis daripada Samsung jika anda gagal untuk mematuhi sebarang terma dan syarat Perjanjian ini. Apabila Perjanjian ini tamat, anda mesti menghentikan semua penggunaan Pengurus atau Perisian dan memusnahkan semua salinan Pengurus atau Perisian.

11. Penolak Tuntutan Jaminan
MELAINKAN DINYATAKAN SECARA BERASINGAN DALAM JAMINAN TERHAD DALAM BENTUK TULISAN YANG MENGIRINGI PERANTI SESUAI DIPAKAI ANDA, PERISIAN YANG DISEDIAKAN OLEH SAMSUNG (SAMA ADA DISERTAKAN DENGAN PERANTI SESUAI DIPAKAI, DIMUAT TURUN ATAU DIPEROLEH) DISEDIAKAN ATAS DASAR “SEADANYA” DAN “SEDIA ADA”, TANPA APA JUA JENIS JAMINAN DARIPADA SAMSUNG, SAMA ADA TERSURAT ATAU TERSIRAT. SETAKAT YANG DIBENARKAN SEPENUHNYA MENGIKUT UNDANG-UNDANG YANG DITERIMA PAKAI, SAMSUNG MENAFIKAN SEMUA JAMINAN YANG TERSURAT, TERSIRAT ATAU BERKENAAN, TERMASUK TETAPI TIDAK TERHAD KEPADA JAMINAN BOLEH DIDAGANGKAN YANG TERSIRAT, USAHA KUALITI ATAU BUATAN YANG MEMUASKAN, KESESUAIAN BAGI TUJUAN TERTENTU, KEBOLEHPERCAYAAN ATAU KETERSEDIAAN, KETEPATAN, KEKURANGAN VIRUS, KENIKMATAN SECARA SENYAP, TANPA PELANGGARAN HAK PIHAK KETIGA ATAU PELANGGAN HAK LAIN. SESETENGAH BIDANG KUASA TIDAK MEMBENARKAN PENGECUALIAN ATAU BATASAN JAMINAN YANG TERSIRAT, JADI PENGECUALIAN ATAU BATASAN DI ATAS MUNGKIN TIDAK BERKENAAN DENGAN ANDA.

12. Aplikasi dan Perkhidmatan Samsung
Aplikasi dan/atau perkhidmatan tertentu boleh dipramuat atau dimuat turun ke Peranti Sesuai Dipakai anda. Aplikasi dan/atau perkhidmatan tersebut mungkin memerlukan keanggotaan Perkhidmatan Samsung (“Samsung Account”). Kewajipan dan hak anda di bawah Samsung Account ditetapkan dalam terma dan syarat yang berasingan serta dasar keperibadian untuk Samsung Account.

13. Batasan Liabiliti
SAMSUNG TIDAK AKAN BERTANGGUNGJAWAB BAGI SEBARANG JENIS KEROSAKAN YANG TIMBUL DARIPADA ATAU BERKAITAN DENGAN PENGGUNAAN ATAU KETIDAKUPAYAAN MENGGUNAKAN PERISIAN TERSEBUT, KANDUNGAN ATAU FUNGSINYA, TERMASUK, TETAPI TIDAK TERHAD KEPADA KEROSAKAN YANG DISEBABKAN OLEH ATAU BERKAITAN DENGAN RALAT, KETINGGALAN, GANGGUAN, KECACATAN, KELEWATAN BEROPERASI ATAU PENGHANTARAN, VIRUS KOMPUTER, KEGAGALAN UNTUK MENYAMBUNG, CAJ RANGKAIAN DAN SEMUA KEROSAKAN LANGSUNG, TIDAK LANGSUNG, KHAS, SAMPINGAN, TELADAN ATAU LANJUTAN LAIN WALAUPUN SAMSUNG TELAH DIMAKLUMKAN TENTANG KEMUNGKINAN KEROSAKAN TERSEBUT. SESETENGAH BIDANG KUASA TIDAK MEMBENARKAN PENGECUALIAN ATAU BATASAN KEROSAKAN SAMPINGAN ATAU BERBANGKIT, JADI PENGECUALIAN ATAU BATASAN DI ATAS MUNGKIN TIDAK BERKENAAN DENGAN ANDA.MESKIPUN YANG TERDAHULU, JUMLAH LIABILITI SAMSUNG KEPADA ANDA BAGI SEMUA KERUGIAN, KEROSAKAN, PUNCA TINDAKAN, TERMASUK TETAPI TIDAK TERHAD KEPADA YANG BERDASARKAN KONTRAK, TORT ATAU YANG TERBIT DARIPADA PENGGUNAAN ANDA BAGI PERISIAN ATAU SEBARANG PERUNTUKAN LAIN BAGI PERJANJIAN INI, TIDAK HARUS MELEBIHI JUMLAH YANG PEMBELI BAYAR KHUSUS UNTUK PERISIAN INI. BATASAN, PENGECUALIAN DAN PENOLAK TUNTUTAN TERDAHULU (TERMASUK SEKSYEN 11 DAN 12) DITERIMA PAKAI SETAKAT DIBENARKAN SECARA MAKSIMUM OLEH UNDANG-UNDANG YANG BERKENAAN, WALAUPUN SEBARANG REMEDI GAGAL MENCAPAI TUJUAN ASASNYA.

14. Undang-undang yang Diterima Pakai
Perjanjian ini dikawal oleh undang-undang bidang kuasa di mana anda merupakan seorang penduduk, tanpa mengambil kira percanggahan peruntukan undang-undangnya. Perjanjian ini tidak akan dikawal oleh Konvensyen UN tentang Kontrak bagi Jualan Barangan Antarabangsa, yang mana penggunaannya tidak disertakan dengan jelas.

15. Penyelesaian Pertikaian
Jika pertikaian, kontroversi atau perbezaan terbit dalam apa jua cara daripada Perjanjian ini atau penggunaan anda bagi Perisian tidak diselesaikan dengan cara baik, ia akan tertakluk kepada bidang kuasa tidak eksklusif mahkamah bagi bidang kuasa di mana anda merupakan seorang penduduk. Meskipun ada peraturan sebelumnya, Samsung boleh menggunakan remedi injunksi (atau jenis relief perundangan segera yang setara) dalam mana-mana bidang kuasa.

16. Keseluruhan Perjanjian
Perjanjian ini ialah keseluruhan perjanjian antara anda dan Samsung berhubung dengan Perisian tersebut dan menggantikan semua komunikasi, cadangan dan perakuan bertulis atau lisan sebelum ini atau semasa berhubung dengan Perisian tersebut atau sebarang perkara lain yang diliputi oleh Perjanjian ini. Jika sebarang peruntukan Perjanjian ini didapati batal, tidak sah, tidak dapat dikuatkuasakan atau salah di sisi undang-undang, peruntukan lain akan terus berkuat kuasa.

