הסכם רישיון למשתמש קצה

קרא בעיון את הסכם הרישיון למשתמש קצה (להלן \"ההסכם\") לפני השימוש במכשירים לבישים שיוצרו על-ידי Samsung או במכשירים לבישים שנושאים את המותג Galaxy Watch, Galaxy Fit וסדרת Galaxy Buds (להלן “מכשירים לבישים“), ובאפליקציות לניהול מכשירים לבישים של Samsung (להלן \"Manager\"), מאחר שההסכם מכיל מידע חשוב.
הסכם זה הוא הסכם משפטי בינך (כפרט או כישות בדידה) לבין Samsung Electronics Co., Ltd (\"Samsung\") ביחס לפריטי תוכנה שנלווים להסכם זה ונמצאים בבעלות Samsung, החברות המסונפות אליה, ספקיה החיצוניים והגורמים המעניקים לה רישיונות, כאשר פריטי התוכנה כוללים תוכנות ואמצעי מדיה המשויכים אליהן, חומרים מודפסים ותיעוד מקוון או אלקטרוני הקשורים לשימוש שלך במכשיר לביש של Samsung ו/או בתוכנת הניהול (להלן \"התוכנה\").
תוכנת הניהול היא תוכנה שנועדה לקשר את המכשיר הנייד שלך (להלן ”מכשיר”) למכשיר לביש, ומאפשרת לך לנהל את התוכנה של המכשיר הלביש, לשלוט בתוכנה או לעדכן אותה באמצעות המכשיר. המכשיר הלביש דורש שימוש בתוכנה שנטענה מראש לצורך הפעלה שגרתית.  בעצם השימוש במכשיר הלביש, בתוכנת הניהול או בתוכנה שנטענה מראש הנך מקבל את התנאים של הסכם זה.  אם תנאים אלה אינם מקובלים עליך, אל תשתמש במכשיר הלביש, בתוכנת הניהול או בתוכנה שנטענה מראש.

1. שירות והודעות
המכשיר הלביש בעצמו, או המכשיר שאליו הוא מחובר, מספקים חוויות שונות. אם תשתמש במכשיר הלביש ללא חיבור טלפון, ייתכנו מגבלות פונקציונליות מסוימות.
מאחר שהפונקציות במכשיר הלביש ובמכשיר יסופקו לבעלים, היזהר מגישה לא מורשית. כאשר המכשיר הלביש מחובר למכשיר, כל אחד מהם מעביר את נתוני המשתמש למכשיר השני. שים לב לדרך שבה אתה מתחבר למכשיר או מתנתק ממנו, ונתק את המכשיר הלביד מהמכשיר אם אינך זקוק עוד לחיבור (מכשירים לבישים מסוימים, כמו Galaxy Buds, עשויים להתחבר באופן אוטומטי למכשיר שלך.)

ייתכן שהשירותים ו/או התכונות שיסופקו באמצעות המכשיר הלביש יהיו שונים או מוגבלים; הדבר תלוי במדינה, בדגם המכשיר או במפעיל הרשת שלך.
ייתכן שהמכשיר הלביש ותוכנת הניהול יכילו תוכנות מסוימות לניהול בריאות כללית ולניהול כושר (”תוכנת Fit”), או יתאימו לפעולה עם תוכנות Fit. המכשיר הלביש ותוכנת Fit מיועדים למטרות בילוי ופנאי בלבד ואינם מיועדים לצורך אבחון מחלות או מצבים אחרים, או לצורך ריפוי, הפגה, טיפול או מניעה של מחלות או לכל מטרה רפואית אחרת. נתונים מסוימים המופקים באמצעות תוכנת Fit נועדו למטרות אינפורמטיביות בלבד, והנתונים האלו אינם מיועדים לשמש כמכשיר רפואי או להחליף את הקשר בינך לבין הרופא שלך או לבין כל ספק אחר של שירותי בריאות. אל תתעלם מעצה רפואית מקצועית ואל תדחה התייעצות שכזאת בשל דבר שהגיע לידיעתך באמצעות תוכנת Fit.
‏Samsung אינה אחראית לכל פציעה, נזק, אובדן ו/או עלויות למשתמשים הקשורים לשירותים ו/או למידע, כולל המלצות, הדרכות, עצות ו/או הנחיות, וכן אינה אחראית לרמת הדיוק של כל פריטי המידע שסופקו או נרכשו באמצעות תוכנת Fit, או פריטי המידע שהגישה אליהם התבצעה באמצעות תוכנת Fit. Samsung אינה אחראית לדיוק המידע הכלול במאמרים או בחומרים המופיעים באתרי אינטרנט חיצוניים של צד שלישי או במסגרת חומרי עזר, או לאבטחה או לבטיחות של השימוש בהם. אין להתייחס להפניות למידע הכלול באתרי אינטרנט חיצוניים של צד שלישי או לחומרי עזר כאישור לדיוק מידע זה או כאישור התוכן של האתר או חומר העזר באופן כללי. ‏‫אתה מאשר ומסכים כי כל מידע שתרכוש מהשימוש במכשיר לביש‬ או ב‏‫תוכנת Fit‬ או בכל אפליקציה שנטענה מראש עשוי שלא להיות מתאים, מדויק, מלא או מהימן.

2. הענקת רישיון
בכפוף לתנאים ולהתניות הכלולים בהסכם זה, הנך מקבל רישיון מוגבל, לא בלעדי וניתן לשלילה להתקין את Manager, להשתמש בו, לגשת אליו, להציגו, לשלוט בו ולהפעילו במכשיר שלך. אתה רשאי לחבר מכשירים לבישים מרובים למכשיר באמצעות Manager, אך אינך רשאי להפוך את המכשיר הלביש לזמין בו-זמנית. בנוסף, אינך רשאי לחבר מכשיר לביש למכשירים מרובים, לרבות אך מבלי להגביל, למחשב.
פריטים מסוימים בתוכנה עשויים להיות כפופים לרישיונות קוד פתוח.  ייתכן שההוראות הכלולות ברישיונות הקוד הפתוח יבטלו חלק מתנאי הסכם זה.

3. שמירת זכויות ובעלות
Samsung שומרת על כל זכות שאינה מוענקת לך במפורש על פי הסכם זה. התוכנה מוגנת באמצעות חוקי זכויות יוצרים ואמנות וחוקים אחרים בנושא קניין רוחני. Samsung היא הבעלים של השם, זכויות היוצרים ויתר זכויות הקניין הרוחני בתוכנה זו. התוכנה ניתנת ברישיון ואינה נמכרת.

4. הגבלות
אינך ראשי לבצע הנדסה לאחור, הידור או פירוק של התוכנה, או לנסות בכל דרך אחרת לגלות את קוד המקור או את האלגוריתמים המקוריים של התוכנה, או לשנות או להשבית תכונות כלשהן של התכונה, או ליצור עבודות נגזרות שמבוססות על התוכנה. אינך רשאי להשכיר את התוכנה, להחכיר אותה, להשאיל אותה, להעביר אותה ברישיון משנה או לספק שירותי אירוח מסחריים באמצעות התוכנה.

5. עדכונים, שינוי או השעיה של השירות
מעת לעת, Samsung עשויה לספק עדכונים או שדרוגים לשירות (להלן, ”עדכונים“), או להפוך עדכונים כאלה לזמינים, לרבות, בין היתר, תיקוני באגים, הרחבות לשירות, תכונות חדשות, מחיקה של פונקציות קיימות או שינוי של השירות. הסכם זה יחול על העדכונים, אלא אם כן הם מסופקים עם עדכונים כאלה תנאים והתניות נפרדים, ובמקרה זה, התנאים וההתניות הנפרדים יחולו על העדכונים. המערכת עשויה להוריד ולהתקין באופן אוטומטי עדכונים עבור תוכנות אבטחה או תיקוני באגים קריטיים או עדכונים חשובים אחרים, בהתאם לחשיבות של קבלת עדכונים אלה בזמן, כדי להגן עליך ועל משתמשים אחרים. Samsung שומרת את הזכות לשנות, להשעות, להסיר, להגביל את השימוש או להשבית את הגישה לשירות או לחלק כלשהו בו.
‏Samsung עשויה לספק לך בדרך זו או אחרת עדכוני תוכנה עבור המכשיר הלביש. באופן כללי, אתה רשאי לעדכן את התוכנה של המכשיר הלביש באמצעות Manager, אך במקרים מסוימים, כגון Galaxy Buds, תוכל לעדכן את התוכנה באמצעות תוכנת מחשב.
כדי להשתמש בגרסה שסופקה באמצעות עדכון מסוג זה, תחילה עליך להחזיק ברישיון עבור התוכנה שזכאית לעדכון. הגרסה המעודכנת עשויה להוסיף יישומים חדשים וכן, בחלק מהמקרים, למחוק יישומים קיימים. בעוד שבאופן כללי העדכון יהיה זמין לציבור, בנסיבות מסוימות רק ספקי הרשת שלך יציעו את העדכונים, ועדכונים מסוג זה יהיו כפופים להסכם שבינך ובין ספק הרשת שלך. המערכת עשויה להוריד ולהתקין באופן אוטומטי עדכון עבור תוכנות אבטחה או תיקוני באגים קריטיים, או עדכונים חשובים אחרים, בהתאם לחשיבות של קבלת עדכונים אלה במועד.

6. שירותים ותוכן של גורמי צד שלישי
ייתכן שיעמדו לרשותך גם שירותי צד שלישי. Samsung מסתייגת מכל אחריות או ייצוג ביחס למידת הדיוק, השלמות או האפקטיביות של תוכנת Fit או תוכן כלשהו של שירותי צד שלישי, ולהתאמתו של תוכן זה לדרישות של החוקים או התקנות החלים.השימוש בשירותים ובתוכן של גורמי צד שלישי עשוי להיות כפוף לתנאי השימוש, להסכם הרישיון, למדיניות הפרטיות ולהסכמים אחרים דומים של ספקי צד שלישי אלה. חלקים מסוימים בשירות עשויים להיות כפופים לרישיונות קוד פתוח, שבמסגרתם התנאים של רישיונות הקוד הפתוח עשויים לקבל עדיפות על פני ההתניות של הסכם זה ביחס לחלק זה בשירות.

 7. גישה לנתונים
תכונות מסוימות של התוכנה עשויות לחייב את המכשיר הנייד שלך לגשת לאינטרנט ועשויות להיות כפופות להגבלות שנכפות על-ידי הרשת או ספק האינטרנט שלך. התוכנה עשויה לחייב גישה לאינטרנט דרך הרשת הסלולרית שלך, וכתוצאה מכך עשויים לחול חיובים נוספים, בהתאם לתוכנית התשלומים שלך. בנוסף, ייתכן שהנאתך מתכונות מסוימות של התוכנה תושפע מרמת ההתאמה והביצועים של חומרת המכשיר או מהגישה לנתונים.

8. העברת התוכנה
אינך רשאי להעביר הסכם זה, או להעביר את הזכויות וההתחייבויות המשויכות לתוכנה שהוענקו במסגרת ההסכם, לגורמי צד שלישי כלשהם, אלא אם ההעברה מתבצעת בהקשר של מכירת המכשיר הלביש עם התוכנה. במקרה כזה, על ההעברה לכלול את התוכנה בשלמותה (כולל כל חלקיה, חומרי המדיה והחומר המודפס, כל השדרוגים והסכם זה), ואינך רשאי להמשיך להחזיק באף עותק של התוכנה. ההעברה אינה יכולה להיות העברה עקיפה, כגון קונסיגנציה. קודם להעברה, על משתמש הקצה שמקבל את התוכנה להסכים לכל תנאי ההסכם.

9. ציות לחוק
הנך מאשר כי תוכנת הניהול או התוכנה כפופים להגבלות יצוא של מדינות מסוימות. הנך מסכים לקיים את כל החוקים הבינלאומיים והלאומיים החלים על תוכנת הניהול או על התוכנה, לרבות כל התקנות והחוקים הרלוונטיים בנוגע להגבלות יצוא.

10. סיום
הסכם זה יהיה בתוקף עד לסיומו. זכויותיך על פי הסכם זה יסתיימו באופן אוטומטי וללא הודעה מ-Samsung במקרה שלא תקיים סעיף מסעיפי התנאים וההתניות הכלולים בהסכם זה. עם הסיום של הסכם זה, עליך לחדול מכל שימוש בתוכנת הניהול או בתוכנה ולהשמיד את כל העותקים של תוכנת הניהול או התוכנה.

11. תניית פטור מאחריות
אלא אם הדבר נאמר במפורש במסמך אחריות מוגבלת בכתב הנלווה למכשיר הלביש שברשותך, כל פריטי התוכנה שסופקו על-ידי SAMSUNG (בין אם הם כלולים במכשיר הלביש ובין אם הורדו או התקבלו בדרך אחרת), יסופקו לך ”כפי שהוא” ובמתכונת של ”כפי שזמין”, ללא התחייבויות כלשהן מצד SAMSUNG, במפורש או מכללא. עד למידה המלאה המותרת בחוק החל, SAMSUNG דוחה כל אחריות, מפורשת, משתמעת או סטטוטורית, כולל, בין השאר, אחריות משתמעת של סחירות, איכות מספקת או מאמץ ראוי, התאמה למטרה מסוימת, אמינות או זמינות, דיוק, היעדר וירוסים, הנאה שקטה, אי הפרת זכויות צד שלישי או הפרה אחרת של זכויות. בתחומי שיפוט מסוימים, החרגה או הגבלה של אחריות משתמעת אסורה, ולכן ייתכן שההחרגות או ההגבלות שלעיל אינן חלות עליך.

12. יישומים ושירותים של Samsung
ייתכן שניתן יהיה להוריד יישומים ו/או שירותים מסוימים למכשיר הלביש, וייתכן שתתבצע הורדה מראש של אותם היישומים ו/או השירותים אל המכשיר הלביש. ייתכן שיישומים ו/או שירותים ידרשו חברות בשירות Samsung (להלן \"Samsung Account\"). ההתחייבויות והזכויות שלך במסגרת Samsung Account מפורטות בתנאים ובהתניות נפרדים, וכן במדיניות הפרטיות, עבור Samsung Account.

13. הגבלת החבות
לא תחול על SAMSUNG חבות בגין נזק מכל סוג, כתוצאה או בהקשר עם השימוש או עם חוסר היכולת להשתמש בתוכנה, התוכן שלה או רכיביה הפונקציונליים, כולל, בין היתר, נזק שנגרם על-ידי או קשור בשגיאות, השמטות, שיבושים, ליקויים, עיכוב בפעולה או בשידור, וירוס מחשב, כשל בהתחברות, חיובי רשת וכל נזק ופיצוי אחר, ישיר, עקיף, מיוחד, מקרי, עונשי או תוצאתי, גם אם היה ידוע ל-SAMSUNG על האפשרות לנזק כאמור. בתחומי שיפוט מסוימים, החרגה או הגבלה של נזק מקרי או תוצאתי אסורה, ולכן ייתכן שההחרגות או ההגבלות שלעיל אינן חלות עליך.על אף האמור לעיל, סך כל החבות של SAMSUNG כלפיך בגין כל אובדן, נזק, גורם או פעולה, לרבות אך ללא הגבלה, חבות חוזית, נזיקית או אחרת, כתוצאה מהשימוש שלך בתוכנה, או כל סעיף אחר בהסכם זה, לא יעלה על הסכום שהרוכש שילם באופן ספציפי ל-SAMSUNG תמורת תוכנה זו. ההגבלות, ההחרגות ותניות הפטור שלעיל (כולל סעיפים 11 ו-12) יחולו במידה המרבית המותרת על-פי החוק החל, גם אם סעד כלשהו לא יקיים את מטרתו המהותית.

14. החוק החל
הסכם זה נשלט ומוסדר על ידי החוקים במקום השיפוט שבו אתה תושב, על אף כל סתירה להוראות מתקל דינים. לא יחולו על הסכם זה סעיפי אמנת האומות המאוחדות בנושא חוזים למכר בינלאומי של סחורות, אשר החלתה מוחרגת בזה במפורש.

15. יישוב מחלוקות
מחלוקת או סכסוך הנובעים בדרך כלשהי מהסכם זה או מהשימוש שלך בתוכנה ואשר לא יושבו בדרכי נועם, יתבררו בכפוף לסמכות השיפוט הלא בלעדית של בתי המשפט במקום השיפוט שבו אתה תושב. על אף האמור לעיל, אפשר ש-Samsung תגיש בקשה לסעד בדמות צו מניעה (או סוג שווה ערך של סעד משפטי דחוף) בכל מקום שיפוט שהוא.

16. ההסכם המלא
הסכם זה הוא ההסכם המלא בינך לבין Samsung בנוגע לתוכנה, והוא מחליף כל תקשורת בעל-פה או בכתב, בעבר או בהווה, וכל הצעה וייצוג בהקשר עם התוכנה או כל נושא אחר המכוסה בהסכם זה. והיה אם ייקבע כי סעיף מסעיפי הסכם זה בטל, נעדר תוקף, בלתי אכיף או בלתי חוקי, אזי יתר הסעיפים יישארו במלוא תוקפם וחלותם.

