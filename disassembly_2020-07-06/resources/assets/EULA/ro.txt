Acord de licenţă cu utilizatorul final

Citiţi cu atenţie acest Acord de licenţă cu utilizatorul final („Acord”) înainte de a utiliza dispozitive portabile fabricate sau care poartă marca Samsung, cum ar fi cele din seria Galaxy Watch, Galaxy Fit și Galaxy Buds (denumite, în mod colectiv, „Dispozitiv portabil”) şi aplicaţiile pentru managerul de dispozitive portabile Samsung (denumite, în mod colectiv, „Manager”), întrucât acesta conţine informaţii importante.
Acest Acord este un acord legal între dvs. (individ sau entitate singulară) şi Samsung Electronics Co., Ltd. („Samsung”) pentru software-ul deţinut de Samsung şi de companiile afiliate acesteia şi de furnizorii şi licenţiatorii săi terţi, care însoţeşte prezentul Acord, ce include software-ul şi suporturile asociate, materialele imprimate, documentaţia „online” sau electronică aferentă utilizării Dispozitivului portabil şi/sau a Managerului (denumite, în mod colectiv, „Software”).
Managerul este un program software pentru conectarea dispozitivului mobil („Dispozitiv”) la Dispozitivul portabil şi permite gestionarea, controlul sau actualizarea software-ului Dispozitivului portabil prin intermediul Dispozitivului. În cursul utilizării sale normale, Dispozitivul portabil necesită utilizarea de software preîncărcat.  Prin utilizarea Dispozitivului portabil, a Managerului sau a software-ului preîncărcat de acesta, acceptaţi termenii prezentului Acord.  Dacă nu acceptaţi aceşti termeni, nu utilizaţi Dispozitivul portabil, Managerul sau software-ul preîncărcat al acestuia.

1. Serviciu și notificări
Dispozitivul portabil autonom sau cu conexiune la Dispozitivele dvs., oferă experiențe diferite. Dacă utilizați Dispozitivul portabil fără conexiune telefonică, pot exista unele limitări funcționale.
Întrucât funcțiile din Dispozitivul portabil și Dispozitiv vor fi furnizate pentru proprietar, aveți grijă la accesul neautorizat. Atunci când Dispozitivul portabil este conectat la Dispozitiv, fiecare dintre acestea poate transfera date de utilizator unul celuilalt. Fiți conștienți de modul de conectare la/deconectare de la dispozitiv și deconectați Dispozitivul portabil de la Dispozitiv dacă nu mai aveți nevoie de conexiune (Anumite dispozitive portabile, cum ar fi Galaxy Buds, se pot conecta în mod automat la Dispozitivul dvs.)

Serviciile şi/sau funcţiile oferite de Dispozitivul portabil pot varia sau pot fi limitate în funcţie de ţară, modelul dispozitivului sau operatorul de reţea.
Dispozitivul portabil şi Managerul pot conţine sau pot fi compatibile cu anumite Software-uri pentru bunăstarea generală şi managementul condiţiei fizice („Software Fit”). Dispozitivul portabil şi Software-ul Fit sunt proiectate numai în scop recreaţional şi nu sunt destinate utilizării pentru diagnosticarea unor boli sau altor afecţiuni, respectiv pentru vindecarea, ameliorarea, tratamentul sau prevenirea unor afecţiuni sau în alte scopuri medicale. Anumite date derivate din Software-ul Fit au un caracter strict informativ şi nu sunt destinate să fie tratate ca sfaturi medicale, nici să înlocuiască relaţia dintre dvs. şi medicul dvs. sau alt furnizor de servicii medicale. Nu ignoraţi sfaturile unui medic profesionist şi nu ezitaţi să-l contactaţi din cauza unor informaţii obţinute prin intermediul Software-ului Fit.
Samsung nu este responsabilă pentru vătămări, daune, pierderi şi/sau costuri suferite de utilizatori, care sunt asociate cu serviciile şi/sau informaţiile, inclusiv recomandările, îndrumările, sfaturile şi/sau principiile directoare, nici pentru acurateţea oricărei informaţii furnizate, dobândite sau accesate prin intermediul Software-ului Fit. Samsung nu este responsabilă pentru acurateţea informaţiilor cuprinse în orice articole sau materiale care apar pe site-urile web externe ale terţilor sau în materiale de referinţă, nici pentru securitatea şi siguranţa utilizării acestora. Referinţa la informaţiile cuprinse pe site-urile web externe ale terţilor sau în materialele de referinţă nu trebuie considerată nici ca o aprobare a exactităţii acelei informaţii, nici ca o aprobare în general a conţinutului acelui site sau a referinţei. Înţelegeţi şi sunteţi de acord că orice informaţii pe care le obţineţi prin utilizarea Dispozitivului portabil, Software-ului Fit sau a oricărei aplicaţii preîncărcate pe acestea, pot să nu fie adecvate, exacte, complete sau fiabile.

2. Acordarea licenţei
Conform termenilor şi condiţiilor din prezentul Acord, vi se acordă o licenţă limitată, neexclusivă, revocabilă pentru instalarea, utilizarea, accesarea, afişarea şi executarea Managerului pe Dispozitivul dvs. Puteţi conecta mai multe Dispozitive portabile la un Dispozitiv prin intermediul Managerului, dar nu puteţi face ca Dispozitivul portabil să fie disponibil simultan. De asemenea, nu puteţi conecta Dispozitivul portabil la mai multe Dispozitive, inclusiv, dar fără limitare la, PC.
Anumite elemente din Software pot fi supuse unor licenţe cu sursă deschisă.  Prevederile privind licenţa cu sursă deschisă pot să prevaleze asupra unora din termenii prezentului Acord.

3. Rezervarea drepturilor şi proprietatea
Samsung îşi rezervă toate drepturile care nu vă sunt acordate în mod expres în acest Acord. Software-ul este protejat de legile şi tratatele referitoare la dreptul de autor şi alte proprietăţi intelectuale. Samsung deţine titlul, dreptul de autor şi celelalte drepturi de autor asupra Software-ului. Software-ul este acordat sub licență, și nu vândut.

4. Restricţii
Nu aveţi dreptul să rescrieţi programele, să decompilaţi, să dezasamblaţi sau să încercaţi în alt mod să descoperiţi codul sursă sau algoritmii Software-ului, respectiv să modificaţi sau să dezactivaţi orice caracteristici ale Software-ului sau să creaţi lucrări derivate pe baza Software-ului. Nu puteţi închiria, concesiona, împrumuta, sublicenţia sau furniza servicii comerciale de găzduire cu ajutorul Software-ului.

5. Actualizările, modificarea sau suspendarea Serviciului
Samsung poate, în orice moment, să furnizeze sau să pună la dispoziţie actualizări sau upgrade-uri pentru Serviciu („Actualizări”), inclusiv, dar fără limitare la, remedieri de erori, îmbunătăţiri de servicii, caracteristici noi, ştergerea funcţiilor existente sau modificarea Serviciului. Actualizările vor fi guvernate de acest Acord în afara cazului în care se furnizează termeni şi condiţii separate odată cu Actualizările, caz în care termenii şi condiţiile separate vor guverna Actualizările. Actualizări pentru software-ul de securitate, corectarea erorilor critice sau alte Actualizări importante pot fi descărcate şi instalate automat, având în vedere importanţa de a primi astfel de Actualizări în timp util, pentru a contribui la protecţia dvs. şi a celorlalţi utilizatori. Samsung îşi rezervă în mod expres dreptul de a schimba, suspenda, elimina, limita utilizarea sau dezactiva accesul la Serviciu sau la orice parte a acestuia.
Samsung vă poate oferi sau pune la dispoziţie Actualizări de software pentru Dispozitivul portabil. În general, puteţi actualiza Software-ul Dispozitivului portabil prin utilizarea Managerului, totuşi, în unele cazuri, cum ar fi Galaxy Buds, îl puteţi actualiza prin utilizarea Software-ului PC-ului.
Pentru a utiliza versiunea oferită prin intermediul acestei Actualizări, trebuie să fiţi mai întâi licenţiat pentru software-ul eligibil pentru Actualizare. Versiunea actualizată poate adăuga funcţii noi şi, în anumite cazuri limitate, poate şterge funcţiile existente. Cu toate că Actualizarea va fi disponibilă în general, în anumite circumstanţe limitate, Actualizările vor fi oferite numai de către operatorul reţelei dvs., iar aceste Actualizări vor fi reglementate de relaţia dvs. contractuală cu operatorul reţelei dvs. Actualizarea pentru software-ul de securitate, remedierea erorilor critice sau alte Actualizări importante pot fi descărcate şi instalate automat, având în vedere importanţa primirii unor astfel de Actualizări în timp util.

6. Servicii și conținut de la terți
De asemenea, vă pot fi puse la dispoziţie servicii terţe. Samsung declină orice garanţie sau declaraţie cu privire la conţinutul, acurateţea, completitudinea, eficienţa şi compatibilitatea cu orice fel de legi sau reglementări ale Software-ului Fit şi ale serviciilor furnizate de terţi.Utilizarea de servicii și conținut de la terți poate fi guvernată de termenii de utilizare, acordurile de licență, politicile de confidențialitate sau alte astfel de acorduri cu furnizorul terț. Anumite părți din Serviciu pot face obiectul unor licențe cu sursă deschisă, în cadrul cărora termenii unor astfel de licențe cu sursă deschisă pot prevala asupra termenilor acestui Acord cu privire la respectiva porțiune a Serviciului.

 7. Accesul la date
Anumite caracteristici ale Software-ului pot necesita ca dispozitivul dvs. mobil să aibă acces la internet şi pot fi supuse restricţiilor impuse de furnizorul de reţea sau internet. Software-ul poate accesa internetul prin intermediul reţelei dvs. mobile, fapt care poate genera costuri suplimentare, în funcţie de planul tarifar. În plus, capacitatea de a vă bucura de anumite caracteristici ale Software-ului poate fi afectată de adecvarea şi performanţele hardware-ului dispozitivului dvs. sau de accesul la date.

8. Transfer de software
Dvs. nu puteți transfera prezentul Acord sau drepturile sau obligațiile legate de Software acordate prin prezența niciunei terțe părți, decât dacă este în legătură cu vânzarea Dispozitivului portabil pe care îl însoțește Software-ul. În astfel de caz, transferul trebuie să includă tot Software-ul (inclusiv toate părțile componente, mediile și materialele tipărite, orice modernizări, prezentul Acord) și dvs. nu puteți reține niciun fel de copii de pe Software. Transferul nu poate fi un transfer indirect, cum ar fi un transfer în regim de consignație. Înainte de transfer, utilizatorul final care primește Software-ul trebuie să fie de acord cu toți termenii Acordului.

9. Conformitatea cu legea
Aţi luat la cunoştinţă că Managerul sau Software-ul este supus restricţiilor de export în diferite ţări. Sunteţi de acord să respectaţi toate legile internaţionale şi naţionale aplicabile pentru Manager şi Software, inclusiv toate legile şi reglementările în vigoare privind restricţiile de export.

10. Reziliere
Prezentul Acord este în vigoare până la reziliere. Drepturile dvs. în baza prezentului Acord se vor rezilia în mod automat fără înștiințare de la Samsung dacă nu respectați termenii și condițiile prezentului Acord. La rezilierea prezentului Acord, trebuie să încetați toate utilizările Managerului sau ale Software-ului și să distrugeți toate copiile Managerului sau ale Software-ului.

11. Clauză de exonerare a garanţiei
DACĂ NU SE SPECIFICĂ SEPARAT ÎNTR-O GARANŢIE EXPRESĂ LIMITATĂ SCRISĂ CARE ÎNSOŢEŞTE DISPOZITIVUL DVS. PORTABIL, SOFTWARE-UL FURNIZAT DE SAMSUNG (INDIFERENT DACĂ ESTE INCLUS ÎN DISPOZITIVUL PORTABIL, DESCĂRCAT SAU OBŢINUT ÎN ALT MOD) ESTE FURNIZAT „CA ATARE” ŞI „ÎN FUNCŢIE DE DISPONIBILITATE”, FĂRĂ NICIUN FEL DE GARANŢII DIN PARTEA SAMSUNG, EXPLICITE SAU IMPLICITE. ÎN MĂSURA MAXIMĂ PERMISĂ DE LEGISLAŢIA ÎN VIGOARE, SAMSUNG DECLINĂ ORICE GARANŢII EXPRESE, IMPLICITE SAU STATUTARE, INCLUSIV, DAR FĂRĂ LIMITARE LA, GARANŢII DE VANDABILITATE, CALITATE SATISFĂCĂTOARE SAU EFORT DE MUNCĂ, CARACTER ADECVAT PENTRU UN ANUMIT SCOP, FIABILITATE SAU DISPONIBILITATE, PRECIZIE, LIPSA VIRUŞILOR, UTILIZARE NETULBURATĂ, NEÎNCĂLCARE A DREPTURILOR TERŢILOR SAU ALTĂ ÎNCĂLCARE A DREPTURILOR. UNELE JURISDICŢII NU PERMIT EXCLUDERI SAU LIMITĂRI ALE GARANŢIILOR IMPLICITE, DECI ESTE POSIBIL CA EXCLUDERILE SAU LIMITĂRILE DE MAI SUS SĂ NU SE APLICE ÎN CAZUL DVS. NICIUN SFAT SAU INFORMAŢIE, ORALĂ SAU SCRISĂ, OBŢINUTĂ DE CĂTRE DVS.

12. Aplicaţii şi servicii Samsung
Anumite aplicaţii şi/sau servicii pot fi preîncărcate sau descărcate pe dispozitivul dvs. portabil. Astfel de aplicaţii şi/sau servicii pot necesita înscrierea la serviciile Samsung („Samsung Account”). Obligaţiile şi drepturile dvs. conform contului Samsung Account sunt stabilite în termeni şi condiţii separate, la fel şi politica de confidenţialitate a contului Samsung Account.

13. Limitarea responsabilităţii
SAMSUNG NU VA FI RESPONSABILĂ PENTRU NICIO DAUNĂ, DE NICIUN FEL, REZULTATĂ DIN SAU ASOCIATĂ CU UTILIZAREA SAU INCAPACITATEA DE UTILIZARE A SOFTWARE-ULUI, A CONŢINUTULUI SAU A FUNCŢIONALITĂŢII ACESTUIA, INCLUSIV, DAR FĂRĂ LIMITARE LA, DAUNE CAUZATE DE SAU ASOCIATE CU ERORI, OMISIUNI, ÎNTRERUPERI, DEFECTE, ÎNTÂRZIERI ÎN FUNCŢIONARE SAU TRANSMISIE, VIRUŞI INFORMATICI, NEREUŞITĂ LA CONECTARE, TARIFE DE REŢEA ŞI TOATE CELELALTE DAUNE DIRECTE, INDIRECTE, SPECIALE, INCIDENTALE, EXEMPLARE SAU PE CALE DE CONSECINŢĂ, CHIAR DACĂ SAMSUNG A FOST INFORMATĂ CU PRIVIRE LA POSIBILITATEA APARIŢIEI UNOR ASEMENEA DAUNE. UNELE JURISDICŢII NU PERMIT EXCLUDEREA SAU LIMITAREA DAUNELOR INCIDENTALE SAU PE CALE DE CONSECINŢĂ, DECI ESTE POSIBIL CA EXCLUDERILE SAU LIMITĂRILE DE MAI SUS SĂ NU SE APLICE ÎN CAZUL DVS.FĂRĂ A ŢINE SEAMA DE CELE MENŢIONATE ANTERIOR, RESPONSABILITATEA TOTALĂ A SAMSUNG FAŢĂ DE DVS. PENTRU TOATE PIERDERILE, DAUNELE, MOTIVELE DE CHEMARE ÎN JUDECATĂ, INCLUSIV, DAR FĂRĂ LIMITARE LA, CELE BAZATE PE CONTRACT, NEGLIJENŢĂ SAU ALTELE, DERIVATE DIN UTILIZAREA DE CĂTRE DVS. A SOFTWARE-ULUI, SAU ORICE PREVEDERE A ACESTUI ACORD, NU VA DEPĂŞI SUMA PLĂTITĂ DE CUMPĂRĂTOR PENTRU ACEST SOFTWARE. LIMITĂRILE, EXCLUDERILE ŞI CLAUZELE DE EXONERARE MENŢIONATE ANTERIOR (INCLUSIV SECŢIUNILE 11 ŞI 12) SE VOR APLICA ÎN MĂSURA MAXIMĂ PERMISĂ DE LEGISLAŢIA ÎN VIGOARE, CHIAR DACĂ NICIUN REMEDIU NU ÎŞI ATINGE SCOPUL ESENŢIAL.

14. Legea aplicabilă
Prezentul Acord este guvernat de legile din jurisdicția în care dvs. sunteți rezident, fără a se ține seama de conflictul cu prevederile legilor. Prezentul Acord nu va fi guvernat de Convenția ONU privind Contractele pentru Vânzările Internaționale de Bunuri, a cărei aplicare este exclusă în mod expres.

15. Soluționarea disputelor
Dacă o dispută, o controversă sau un diferend apare în orice mod din prezentul Acord sau utilizarea de către dvs. a Software-ului nu este soluționată în mod amiabil, aceasta se va supune jurisdicției non-exclusive a instanțelor din jurisdicția în care dvs. sunteți rezident. Indiferent de cele de mai sus, Samsung poate solicita reparații obligatorii (sau un tip echivalent de reparație urgentă legală) în orice jurisdicție.

16. Întregul Acord
Prezentul Acord reprezintă întregul acord între dvs. și Samsung cu privire la Software și înlocuiește toate comunicările anterioare sau contemporane orale sau scrise, propunerile și declarațiile cu privire la Software sau orice alt obiect acoperit de prezentul Acord. Dacă o prevedere a prezentului Acord se constată că este nulă, nevalabilă, neaplicabilă sau ilegală, celelalte prevederi se vor menține în deplină vigoare și efect.

