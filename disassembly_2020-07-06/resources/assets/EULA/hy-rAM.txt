Վերջնական օգտվողի լիցենզիոն համաձայնագիր

Ուշադիր կարդացեք սույն Վերջնական օգտվողի լիցենզիոն համաձայնագիրը («Համաձայնագիր») նախքան Samsung-ի արտադրած կամ ապրանքանիշով կրելի սարքեր օգտագործելը, ինչպիսիք են Galaxy Watch,Galaxy Fit և Galaxy Buds շարքի սարքերը (հավաքականորեն՝ «Կրելի սարք») և Samsung կրելի սարքի կառավարիչ ծրագրերը (հավաքականորեն՝ «Կառավարիչ»), քանի որ այն պարունակում է կարևոր տեղեկատվություն:
Սույն Համաձայնագիրն իրավական համաձայնագիր է Ձեր (անհատի կամ ինքնուրույն տնտեսվարող սուբյեկտի) և Samsung Electronics Co., Ltd. («Samsung») ընկերության միջև՝ Samsung-ին, իր մասնաճյուղերին, երրորդ կողմ հանդիսացող մատակարարներին և լիցենզատուներին պատկանող և սույն Համաձայնագրով տրամադրվող ծրագրակազմի համար, որն ուղեկցում է այս Համաձայնագրին ու ներառում է ծրագրակազմ և առնչվող միջոցներ, տպագիր նյութեր, «առցանց» կամ էլեկտրոնային փաստաթղթեր, որոնք վերաբերում են Ձեր Կրելի սարքի և (կամ) Կառավարչի (հավաքականորեն՝ «Ծրագրակազմ») օգտագործմանը:
Կառավարիչը ծրագրային ապահովման փաթեթի ծրագիր է շարժական սարքը («Սարք») Կրելի սարքին կապակցելու համար և նախատեսված է Կրելի սարքը Սարքի միջոցով կառավարելու, վերահսկելու կամ դրա ծրագրակազմը թարմացնելու համար: Կրելի սարքը պահանջում է նախաբեռնված ծրագրակազմի օգտագործում իր նորմալ աշխատանքային պայմաններում:  Կրելի սարքը, Կառավարիչը կամ նախաբեռնված ծրագրակազմն օգտագործելով՝ Դուք ընդունում եք սույն Համաձայնագրի դրույթները:  Դրույթները չընդունելու դեպքում մի՛ օգտագործեք Կրելի սարքը, Կառավարիչը կամ նախաբեռնված ծրագրակազմը:

1. Ծառայություն և ծանուցումներ
Կրելի սարքն ինքնին կամ Ձեր Սարքին կապակված վիճակում տալիս է զանազան փորձառություններ: Եթե Կրելի սարքն օգտագործեք առանց հեռախոսի հետ կապակցելու, ապա հնարավոր են որոշ գործառույթների սահմանափակումներ:
Քանի որ Կրելի սարքում և Սարքում գործառույթները տրամադրվում են սեփականատիրոջ համար, խնդրում ենք ուշադիր լինել չարտոնված մուտքի նկատմամբ: Երբ Կրելի սարքը կապակցված է Սարքին, յուրաքանչյուրը կարող է օգտվողի տվյալները փոխանցել մյուսին: Հասկացեք սարքի հետ կապակցելու կամ սարքը կապակցումից հանելու կարգը և Կրելի սարքն անջատեք Սարքից, եթե այլևս կապակցման կարիք չկա (որոշ կրելի սարքեր, օրինակ՝ Galaxy Buds-ը, կարող են ինքնաբերաբար կապակցվել Ձեր Սարքին):

Կրելի սարքի միջոցով մատուցվող ծառայությունները և (կամ) գործառական հնարավորությունները կարող են տարբեր կամ սահմանափակ լինել՝ կախված ձեր երկրից, Սարքի մոդելից կամ ցանցային օպերատորից:
Կրելի սարքն ու Կառավարիչը կարող են պարունակել ընդհանուր առողջության և ֆիթնեսի համար նախատեսված որոշակի Ծրագրակազմ («Ֆիթնեսի ծրագրակազմ») կամ համատեղելի լինել այդ Ծրագրակազմի հետ: Կրելի սարքը և Ֆիթնեսի ծրագրակազմը նախատեսված են միայն ուժերի վերականգնման նպատակով գործածության համար, այլ ոչ թե հիվանդությունների կամ օրգանիզմի այլ վիճակների ախտորոշման, բուժման, մեղմացման կամ հիվանդությունների կանխարգելման և այլ բժշկական նպատակներով: Ֆիթնեսի ծրագրակազմից ստացվող որոշ տվյալներ օգտագործվում են միայն տեղեկատվական նպատակներով և չեն կարող ծառայել որպես բժշկական խորհուրդ կամ փոխարինել Ձեր և բժշկի կամ այլ բժշկական ծառայություններ մատուցողի հարաբերություններին: Մի անտեսեք մասնագետ բժիշկների խորհուրդները և մի հապաղեք նրանցից տեղեկատվություն ստանալ, եթե նույնիսկ ինչ-որ բան եք իմացել Ֆիթնեսի ծրագրակազմի միջոցով:
Samsung-ը պատասխանատու չէ օգտվողների կրած որևէ մարմնական վնասվածքի, վնասի, կորստի և (կամ) ծախսերի համար, որոնք առնչվում են Ֆիթնեսի ծրագրակազմի կողմից տրամադրված կամ ստացված կամ դրա միջոցով հասանելի դարձած ծառայություններին և (կամ) տեղեկություններին, ներառյալ երաշխավորությունները, հրահանգավորումը, խորհուրդները և (կամ) ուղեցույցները, ինչպես նաև՝ որևէ տեղեկատվության ճշգրտության համար: Samsung-ը պատասխանատու չէ արտաքին երրորդ կողմի կայքերում կամ տեղեկատվական աղբյուրներում հրապարակված հոդվածներում կամ նյութերում պարունակվող տեղեկատվության ճշգրտության, ինչպես նաև դրանց օգտագործման ապահովության կամ անվտանգության համար: Արտաքին երրորդ կողմի կայքերում կամ տեղեկատվական աղբյուրներում պարունակվող տեղեկությունների վկայակոչումը չպետք է համարվի այդ տեղեկությունների ճշգրտության հաստատում, ոչ էլ ընդհանրապես տվյալ կայքի կամ տեղեկատվական նյութի բովանդակության հաստատում: Դուք ընդունում և համաձայնում եք, որ ցանկացած տեղեկություն, որը ձեռք եք բերում Կրելի սարքի կամ Ֆիթնեսի ծրագրակազմի կամ դրանցում նախապես բեռնված ցանկացած ծրագրի օգտագործման արդյունքում, կարող է չլինել պիտանի, ճշգրիտ, ամբողջական կամ հուսալի:

2. Լիցենզիայի տրամադրում
Ըստ այս Համաձայնագրի դրույթների և պայմանների՝ Ձեզ շնորհվում է Կառավարիչը Ձեր Սարքում տեղադրելու, օգտագործելու, մուտք գործելու, ցուցադրելու և գործարկելու սահմանափակ, ոչ բացառիկ, չեղյալ ճանաչելի լիցենզիա: Դուք կարող եք Կառավարչի միջոցով մեկից ավելի Կրելի սարքեր կապակցել Սարքի հետ, բայց չեք կարող միաժամանակ մատչելի դարձնել Կրելի սարքը: Բացի այդ, չեք կարող Կրելի սարք կապակցել մեկից ավելի Սարքերի հետ, ներառյալ, բայց չսահմանափակվելով, անհատական համակարգիչը:
Հնարավոր է, որ Ծրագրակազմի որոշ տարրեր պահանջեն բաց սկզբնական կոդով լիցենզիաներ:  Բաց սկզբնական կոդով լիցենզիայի դրույթները կարող են իրավաբանական ուժից զրկել այս Համաձայնագրի որոշ պայմաններ:

3. Իրավունքների և սեփականատիրության պահպանում
Samsung-ը պահպանում է բոլոր իրավունքները, որոնք սույն Համաձայնագրով ուղղակիորեն շնորհված չեն Ձեզ: Ծրագրակազմը պաշտպանված է հեղինակային իրավունքի և մտավոր սեփականության այլ իրավունքների մասին օրենքներով ու պայմանագրերով: Samsung-ը հանդիսանում է Ծրագրակազմի սեփականության իրավունքի, հեղինակային իրավունքի և մտավոր սեփականության այլ իրավունքների սեփականատերը: Ծրագրակազմն արտոնագրված է, ոչ թե վաճառված:

4. Սահմանափակումներ
Դուք իրավունք չունեք կատարելու հակադարձ նախագծում, ապակազմարկելու, ապասարելու կամ այլ կերպ փորձելու հայտնաբերել Ծրագրակազմի սկզբնական կոդը կամ ալգորիթմները կամ փոփոխելու կամ կասեցնելու Ծրագրակազմի որևէ գործառական հնարավորություն կամ Ծրագրակազմի հիման վրա ստեղծելու ածանցյալ աշխատանքներ: Դուք չեք կարող Ծրագրակազմը տալ վարձակալության, ենթավարձակալության, փոխառության, ինչպես նաև ենթաարտոնագրել կամ Ծրագրակազմի միջոցով մատուցել տեղեկատվության վճարովի տեղադրման ծառայություններ:

5. Ծառայության թարմացումներ, փոփոխում կամ ժամանակավոր դադարեցում
Samsung-ը կարող է ցանկացած ժամանակ տրամադրել կամ հասանելի դարձնել Ծառայության թարմացումներ կամ արդիացումներ («Թարմացումներ»), ներառյալ, բայց չսահմանափակվելով, սխալների շտկումները, ծառայության կատարելագործումները, նոր գործառական հնարավորությունները, առկա գործառույթների վերացումը կամ Ծառայության փոփոխումը: Թարմացումները կարգավորվում են սույն Համաձայնագրով, բացառությամբ այն դեպքերի, երբ այդպիսի Թարմացումների հետ տրամադրվում են առանձին դրույթներ և պայմաններ. այդ դեպքում Թարմացումները կարգավորվում են տվյալ առանձին դրույթներով և պայմաններով: Տվյալների պաշտպանության ծրագրային միջոցների Թարմացումները կամ էական սխալների շտկումները կամ այլ կարևոր Թարմացումներ կարող են ինքնաբերաբար ներբեռնվել և տեղադրվել՝ հաշվի առնելով այդպիսի Թարմացումները Ձեր և այլ օգտվողների պաշտպանության նպատակով ժամանակին ստանալու կարևորությունը: Samsung-ը հստակորեն իրավունք է վերապահում ցանկացած պահի փոփոխելու, ժամանակավորապես դադարեցնելու, հեռացնելու, սահմանափակելու օգտագործումը կամ կասեցնելու մուտքը դեպի Ծառայությունը կամ դրա որևէ մաս:
Samsung-ը կարող է Ձեզ տրամադրել կամ հասանելի դարձնել Ծրագրակազմի թարմացումներ Կրելի սարքի համար: Ընդհանրապես, Դուք կարող եք Կրելի սարքի Ծրագրակազմը թարմացնել Կառավարիչով, բայց որոշ դեպքերում, օրինակ՝ Galaxy Buds-ի դեպքում, կարող եք այն թարմացնել ԱՀ Ծրագրակազմի միջոցով:
Այդպիսի Թարմացման միջոցով տրամադրված տարբերակից օգտվելու համար նախ պետք է ունենաք Թարմացման համար նախատեսված ծրագրակազմի լիցենզիա: Թարմացված տարբերակը կարող է ավելացնել նոր գործառույթներ և որոշ սահմանափակ դեպքերում վերացնել առկա գործառույթները: Թեև Թարմացումը հիմնականում մատչելի կլինի, որոշ սահմանափակ հանգամանքներում Թարմացումները կառաջարկվեն միայն ձեր ցանցային օպերատորի կողմից, և այդպիսի Թարմացումները կկարգավորվեն ցանցային օպերատորի հետ ունեցած Ձեր պայմանագրային հարաբերություններով: Տվյալների պաշտպանության ծրագրային միջոցների կամ էական սխալների շտկումների Թարմացումները կամ այլ կարևոր Թարմացումներ կարող են ինքնաբերաբար ներբեռնվել և տեղադրվել՝ հաշվի առնելով այդպիսի Թարմացումները ժամանակին ստանալու կարևորությունը:

6. Երրորդ կողմի ծառայություններ և բովանդակություն
Երրորդ կողմի ծառայությունները նույնպես կարող են հասանելի լինել Ձեզ: Samsung-ը հրաժարվում է Ֆիթնեսի ծրագրակազմի և երրորդ կողմերի մատուցած ծառայությունների բովանդակության, դրանց ճշգրտության, ամբողջականության, արդյունավետության, կիրառելի օրենսդրության կամ կանոնակարգերի պահանջների համապատասխանության վերաբերյալ երաշխիքների կամ հայտարարությունների համար պատասխանատվությունից:Երրորդ կողմի ծառայություններից և բովանդակությունից օգտվելը կարող է կարգավորվել այդպիսի երրորդ կողմ հանդիսացող մատակարարի օգտագործման պայմաններով, լիցենզիոն համաձայնագրով, գաղտնապահության քաղաքականությամբ կամ այլ նման համաձայնագրերով: Ծառայության որոշակի հատվածներ կարող են կառավարվել բաց սկզբնական կոդով լիցենզիաներով, որտեղ այդպիսի բաց սկզբնական կոդով լիցենզիաների դրույթները կարող են գերակայել սույն Համաձայնագրի դրույթների նկատմամբ՝ Ծառայության այդ հատվածի համար:

 7. Մուտք դեպի տվյալները
Ծրագրակազմի որոշ գործառական հնարավորությունների համար կարող է պահանջվել, որ Ձեր շարժական սարքը կապակցված լինի ինտերնետին, և դրանք կարող են ենթակա լինել ցանցային կամ ինտերնետային ծառայության մատակարարի կողմից սահմանված սահմանափակումներին: Ծրագրակազմը կարող է ինտերնետ մուտք գործել Ձեր շարժական ցանցի միջոցով, ինչը կարող է հանգեցնել լրացուցիչ գանձումների՝ կախված Ձեր վճարային պլանից: Բացի այդ, Ծրագրակազմի որոշ գործառական հնարավորությունների օգտագործման կարողության վրա կարող են ազդել սարքակազմի կամ դեպի տվյալները մուտքի համապատասխանությունն ու արդյունավետությունը:

8. Ծրագրակազմի փոխանցում
Դուք իրավունք չունեք այս Համաձայնագիրը կամ սույն փաստաթղթում Ծրագրակազմի նկատմամբ տրված իրավունքները կամ պարտավորությունները փոխանցելու որևէ երրորդ անձի, եթե դա պայմանավորված չէ այն Կրելի սարքի վաճառքով, որում ներառված է Ծրագրակազմը: Այդ դեպքում փոխանցումը պետք է ներառի Ծրագրակազմն ամբողջովին (ներառյալ բոլոր բաղադրիչ մասերը, միջոցները և տպագիր նյութերը, բոլոր արդիացումները, այս Համաձայնագիրը), և Դուք իրավունք չունեք պահելու Ծրագրակազմի որևէ օրինակ: Փոխանցումը չի կարող լինել անուղղակի փոխանցում, ինչպիսին է փոխադրագիրը: Ծրագրակազմը ստացող վերջնական օգտվողը պետք է նախքան փոխանցումն ընդունի Համաձայնագրի բոլոր պայմանները:

9. Համապատասխանություն օրենքին
Դուք ընդունում եք, որ Կառավարիչը կամ Ծրագրակազմը ենթակա է այլ երկրների արտահանման սահմանափակումներին: Դուք համաձայն եք պահպանել բոլոր կիրառելի միջազգային և ներպետական օրենքները, որոնք գործում են Կառավարչի կամ Ծրագրակազմի նկատմամբ, ներառյալ արտահանման սահմանափակումների մասին բոլոր կիրառելի օրենքներն ու կանոնակարգերը:

10. Դադարեցումը
Սույն Համաձայնագիրն ուժի մեջ է մինչև դադարեցումը: Սույն Համաձայնագրով Ձեզ տրված իրավունքները կդադարեն ինքնաբերաբար՝ առանց Samsung-ի ծանուցման, եթե չկատարեք այս Համաձայնագրի որևէ դրույթ կամ պայման: Սույն Համաձայնագրի դադարեցման դեպքում Դուք պետք է ամբողջովին դադարեցնեք Կառավարչի կամ Ծրագրակազմի օգտագործումն ու ոչնչացնեք Կառավարչի կամ Ծրագրակազմի բոլոր օրինակները:

11. Հրաժարում Երաշխիքից
ԵԹԵ ԱՌԱՆՁԻՆ ՆՇՎԱԾ ՉԷ ՁԵՐ ԿՐԵԼԻ ՍԱՐՔԻՆ ԿՑՎԱԾ ԳՐԱՎՈՐ ՀՍՏԱԿՈՐԵՆ ՁԵՎԱԿԵՐՊՎԱԾ ՍԱՀՄԱՆԱՓԱԿ ԵՐԱՇԽԻՔԻ ՄԵՋ, SAMSUNG ԸՆԿԵՐՈՒԹՅԱՆ ՏՐԱՄԱԴՐԱԾ ԾՐԱԳՐԱԿԱԶՄԸ (ԱՆԿԱԽ ԱՅՆ ՀԱՆԳԱՄԱՆՔԻՑ՝ ԴԱ ՏՐՎԱԾ Է ԿՐԵԼԻ ՍԱՐՔԻ ՀԵՏ, ՆԵՐԲԵՌՆՎԱԾ Է, ԹԵ ԱՅԼ ԿԵՐՊ ՁԵՌՔ ԲԵՐՎԱԾ), ՏՐՎՈՒՄ Է «ԻՆՉՊԵՍ ԿԱ» ԵՎ «ԸՍՏ ԱՌԿԱՅՈՒԹՅԱՆ» ՀԻՄՈՒՆՔՈՎ՝ ԱՌԱՆՑ SAMSUNG-Ի ԿՈՂՄԻՑ ՈՐԵՎԷ ՏԵՍԱԿԻ ԲԱՑԱՀԱՅՏ ԿԱՄ ԵՆԹԱԴՐՅԱԼ ԵՐԱՇԽԻՔԻ: ԿԻՐԱՌԵԼԻ ՕՐԵՆՍԴՐՈՒԹՅԱՆ ՀԱՄԱՁԱՅՆ ՍԱՀՄԱՆՎԱԾ ԲՈԼՈՐ ՀՆԱՐԱՎՈՐ ԴԵՊՔԵՐՈՒՄ SAMSUNG ԸՆԿԵՐՈՒԹՅՈՒՆԸ ՀՐԱԺԱՐՎՈՒՄ Է ԲՈԼՈՐ ԵՐԱՇԽԻՔՆԵՐԻՑ՝ ԲԱՑԱՀԱՅՏ, ԵՆԹԱԴՐՅԱԼ ԿԱՄ ՕՐԵՆՔՈՎ ՍԱՀՄԱՆՎԱԾ, ՆԵՐԱՌՅԱԼ, ԲԱՅՑ ՉՍԱՀՄԱՆԱՓԱԿՎԵԼՈՎ, ՎԱՃԱՌՔԻ ՊԻՏԱՆԵԼԻՈՒԹՅԱՆ, ԲԱՎԱՐԱՐ ՈՐԱԿԻ ԿԱՄ ՈՐԱԿՅԱԼ ԻՐԱԿԱՆԱՑՄԱՆ, ՈՐՈՇԱԿԻ ՆՊԱՏԱԿԻ ՀԱՄԱՐ ՊԻՏԱՆԻՈՒԹՅԱՆ, ՀՈՒՍԱԼԻՈՒԹՅԱՆ ԿԱՄ ՀԱՍԱՆԵԼԻՈՒԹՅԱՆ, ՃՇԳՐՏՈՒԹՅԱՆ, ՎԻՐՈՒՍՆԵՐԻ ԲԱՑԱԿԱՅՈՒԹՅԱՆ, ԱՆԽԱՓԱՆ ՕԳՏԱԳՈՐԾՄԱՆ, ԵՐՐՈՐԴ ԿՈՂՄԵՐԻ ԻՐԱՎՈՒՆՔՆԵՐԻ ՉԽԱԽՏՄԱՆ ԿԱՄ ԱՅԼ ԻՐԱՎՈՒՆՔՆԵՐԻ ՉԽԱԽՏՄԱՆ ՄԱՍԻՆ ԵՆԹԱԴՐՅԱԼ ԵՐԱՇԽԻՔՆԵՐԸ: ՈՐՈՇ ԻՐԱՎԱԿԱՆ ՀԱՄԱԿԱՐԳԵՐ ՉԵՆ ԹՈՒՅԼԱՏՐՈՒՄ ԵՆԹԱԴՐՅԱԼ ԵՐԱՇԽԻՔՆԵՐԻ ԲԱՑԱՌՈՒԹՅՈՒՆՆԵՐ ԿԱՄ ՍԱՀՄԱՆԱՓԱԿՈՒՄՆԵՐ, ՈՒՍՏԻ ՀՆԱՐԱՎՈՐ Է, ՈՐ ՎԵՐԸ ՇԱՐԱԴՐՎԱԾ ԲԱՑԱՌՈՒԹՅՈՒՆՆԵՐԸ ԿԱՄ ՍԱՀՄԱՆԱՓԱԿՈՒՄՆԵՐԸ ԿԻՐԱՌԵԼԻ ՉԼԻՆԵՆ ՁԵՐ ՆԿԱՏՄԱՄԲ:

12. Samsung Ծրագրեր և Ծառայություններ
Որոշակի ծրագրեր և (կամ) ծառայություններ կարող են նախաբեռնված կամ ներբեռնելի լինել Ձեր Կրելի սարքում: Այդպիսի ծրագրերը և (կամ) ծառայությունները կարող են պահանջել Samsung ծառայության անդամակցում («Samsung հաշիվ»): Samsung հաշվին առնչվող Ձեր պարտավորություններն ու իրավունքները ներկայացված են առանձին պայմաններում և դրույթներում, ինչպես նաև Samsung հաշվի գաղտնիության քաղաքականությունում:

13. Պատասխանատվության սահմանափակում
SAMSUNG-Ը ՊԱՏԱՍԽԱՆԱՏՎՈՒԹՅՈՒՆ ՉԻ ԿՐՈՒՄ ՈՐԵՎԷ ՏԵՍԱԿԻ ՎՆԱՍՆԵՐԻ ՀԱՄԱՐ, ՈՐՈՆՔ ԱՌԱՋԱՆՈՒՄ ԵՆ ԿԱՄ ՎԵՐԱԲԵՐՈՒՄ ԵՆ ԾՐԱԳՐԱԿԱԶՄԻ, ԴՐԱ ԲՈՎԱՆԴԱԿՈՒԹՅԱՆ ԿԱՄ ԳՈՐԾԱՌՈՒՅԹՆԵՐԻ ՕԳՏԱԳՈՐԾՄԱՆԸ ԿԱՄ ՕԳՏԱԳՈՐԾՄԱՆ ԱՆՀՆԱՐԻՆՈՒԹՅԱՆԸ, ՆԵՐԱՌՅԱԼ, ԲԱՅՑ ՉՍԱՀՄԱՆԱՓԱԿՎԵԼՈՎ, ՍԽԱԼՆԵՐԻ, ԲԱՑԹՈՂՈՒՄՆԵՐԻ, ԸՆԴՀԱՏՈՒՄՆԵՐԻ, ԹԵՐՈՒԹՅՈՒՆՆԵՐԻ, ԱՇԽԱՏԱՆՔԻ ԿԱՄ ՀԱՂՈՐԴՄԱՆ ՈՒՇԱՑՄԱՆ, ՀԱՄԱԿԱՐԳՉԱՅԻՆ ՎԻՐՈՒՍԻ, ԿԱՊ ՀԱՍՏԱՏԵԼՈՒ ԱՆԿԱՐՈՂՈՒԹՅԱՆ, ՑԱՆՑԻ ՎՃԱՐՆԵՐԻ ՊԱՏՃԱՌՈՎ ԱՌԱՋԱՑԱԾ ԿԱՄ ԴՐԱՆՑ ՀԵՏ ԿԱՊՎԱԾ ՎՆԱՍՆԵՐԻ ԵՎ ՑԱՆԿԱՑԱԾ ԱՅԼ ՈՒՂՂԱԿԻ, ԱՆՈՒՂՂԱԿԻ, ՀԱՏՈՒԿ, ՊԱՏԱՀԱԿԱՆ, ՏՈՒԳԱՆԱՅԻՆ ԿԱՄ ԿՈՂՄՆԱԿԻ ՎՆԱՍՆԵՐԻ ՀԱՄԱՐ, ՆՈՒՅՆԻՍԿ ԵԹԵ SAMSUNG-Ը ՏԵՂԵԿԱՑՎԱԾ ԼԻՆԻ ԱՅԴՊԻՍԻ ՎՆԱՍՆԵՐԻ ՀՆԱՐԱՎՈՐՈՒԹՅԱՆ ՄԱՍԻՆ: ՈՐՈՇ ԻՐԱՎԱԿԱՆ ՀԱՄԱԿԱՐԳԵՐ ՉԵՆ ԹՈՒՅԼԱՏՐՈՒՄ ՊԱՏԱՀԱԿԱՆ ԿԱՄ ԿՈՂՄՆԱԿԻ ՎՆԱՍՆԵՐԻ ԲԱՑԱՌՈՒՄ ԿԱՄ ՍԱՀՄԱՆԱՓԱԿՈՒՄ, ՈՒՍՏԻ ՀՆԱՐԱՎՈՐ Է, ՈՐ ՎԵՐԸ ՇԱՐԱԴՐՎԱԾ ԲԱՑԱՌՈՒԹՅՈՒՆՆԵՐԸ ԿԱՄ ՍԱՀՄԱՆԱՓԱԿՈՒՄՆԵՐԸ ԿԻՐԱՌԵԼԻ ՉԼԻՆԵՆ ՁԵՐ ՆԿԱՏՄԱՄԲ:ՉՆԱՅԱԾ ՎԵՐԸ ՇԱՐԱԴՐՎԱԾԻՆ՝ ՁԵՐ ԱՌԱՋ SAMSUNG ԸՆԿԵՐՈՒԹՅԱՆ ԸՆԴՀԱՆՈՒՐ ՊԱՏԱՍԽԱՆԱՏՎՈՒԹՅՈՒՆԸ ԲՈԼՈՐ ԿՈՐՈՒՍՏՆԵՐԻ, ՎՆԱՍՆԵՐԻ, ՀԱՅՑԻ ՀԻՄՔԵՐԻ ՀԱՄԱՐ, ՆԵՐԱՌՅԱԼ, ԲԱՅՑ ՉՍԱՀՄԱՆԱՓԱԿՎԵԼՈՎ, ՊԱՅՄԱՆԱԳՐԻ ԿԱՄ ՔԱՂԱՔԱՑԻԱԿԱՆ ԻՐԱՎԱԽԱԽՏՄԱՆ ՎՐԱ ՀԻՄՆՎԱԾՆԵՐԸ ԿԱՄ ԱՅԼԱՊԵՍ ԾՐԱԳՐԱԿԱԶՄԻ ՕԳՏԱԳՈՐԾՈՒՄԻՑ ԿԱՄ ԱՅՍ ՀԱՄԱՁԱՅՆԱԳՐԻ ՈՐԵՎԷ ԱՅԼ ԴՐՈՒՅԹԻՑ ԲԽՈՂՆԵՐԸ, ՉՊԵՏՔ Է ԳԵՐԱԶԱՆՑԻ ԱՅՆ ԳՈՒՄԱՐԸ, ՈՐԸ ԳՆՈՐԴԸ ՎՃԱՐԵԼ Է ՀԱՏԿԱՊԵՍ ԱՅՍ ԾՐԱԳՐԱԿԱԶՄԻ ՀԱՄԱՐ: ՎԵՐՈՀԻՇՅԱԼ ՍԱՀՄԱՆԱՓԱԿՈՒՄՆԵՐԸ, ԲԱՑԱՌՈՒԹՅՈՒՆՆԵՐԸ ԵՎ ՀՐԱԺԱՐՈՒՄՆԵՐԸ (ՆԵՐԱՌՅԱԼ 11-ՐԴ ԵՎ 12-ՐԴ ԲԱԺԻՆՆԵՐԸ) ԳՈՐԾՈՒՄ ԵՆ ԿԻՐԱՌԵԼԻ ՕՐԵՆՍԴՐՈՒԹՅԱՄԲ ՆԱԽԱՏԵՍՎԱԾ ԱՌԱՎԵԼԱԳՈՒՅՆՍ ԹՈՒՅԼԱՏՐԵԼԻ ՍԱՀՄԱՆՆԵՐՈՒՄ, ՆՈՒՅՆԻՍԿ ԵԹԵ ՈՐԵՎԷ ԻՐԱՎԱԿԱՆ ՊԱՇՏՊԱՆՈՒԹՅԱՆ ՄԻՋՈՑ ՉԻ ԾԱՌԱՅՈՒՄ ԻՐ ԷԱԿԱՆ ՆՊԱՏԱԿԻՆ:

14. Կիրառելի օրենսդրություն
Սույն Համաձայնագիրը կարգավորվում է այն երկրի իրավական համակարգի օրենսդրությամբ, որի ռեզիդենտն եք Դուք՝ անկախ համաձայնագրի՝ իրավական դրույթների հետ որևէ հակասության հանգամանքից: Սույն Համաձայնագիրը չի կարգավորվում ՄԱԿ-ի «Ապրանքների միջազգային առուվաճառքի պայմանագրերի մասին» կոնվենցիայով, որի կիրառությունը հստակորեն բացառված է:

15. Վեճերի լուծում
Սույն Համաձայնագրից կամ Ծրագրակազմի օգտագործումից որևէ կերպ առաջացած վեճերը, տարաձայնություններն ու անհամաձայնությունները, որոնք չեն հարթվել բանակցությունների միջոցով, ենթակա են ձեր բնակության երկրի դատական ատյանների ոչ բացառիկ իրավազորությանը: Չնայած վերը շարադրվածին՝ Samsung-ը կարող է ցանկացած դատական ատյանում դիմել դատական արգելքի տեսքով իրավական պաշտպանության միջոցների (կամ հրատապ դատական պաշտպանության միջոցի այլ համարժեք տեսակի) համար:

16. Ամբողջական համաձայնագիր
Սույն Համաձայնագիրը Ծրագրակազմի վերաբերյալ ամբողջական համաձայնագիր է Ձեր և Samsung-ի միջև և փոխարինում է բոլոր նախկին և ժամանակակից բանավոր կամ գրավոր հաղորդակցությունները, առաջարկներն ու ներկայացումները՝ կապված Ծրագրակազմի կամ սույն Համաձայնագրում ընդգրկված ցանկացած առարկայի հետ: Եթե սույն Համաձայնագրի որևէ դրույթ ճանաչվի ուժը կորցրած, անվավեր, անիրագործելի կամ անիրավաչափ, մյուս դրույթները կշարունակեն գործել ամբողջ ուժով և ծավալով:

