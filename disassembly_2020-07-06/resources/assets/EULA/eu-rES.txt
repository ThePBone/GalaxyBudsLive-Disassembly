Azken erabiltzailearen lizentzia hitzarmena

Irakurri arretaz Azken erabiltzailearen lizentzia hitzarmena (“Hitzarmena”) Samsung-ek fabrikatutako edo bere markako osagarriak, Galaxy Watch, Galaxy Fit eta Galaxy Buds sortakoak kasu (oro har, “Osagarria”), eta Samsung-en osagarriak kudeatzeko aplikazioak (oro har, “Kudeatzailea”) erabiltzen hasi aurretik, informazio garrantzitsua baitauka.
Hitzarmen hau zu (nola norbanako hala erakunde bakar) eta Samsung Electronics Co., Ltd. (“Samsung”) sozietatearen arteko legezko hitzarmena da, Samsung-en eta bere filialen eta hirugarren hornitzaileen eta lizentzia emaileen jabetzakoa den eta Kontratu honekin batera ematen den softwarearen gainekoa. Softwarea eta horri loturiko multimedia eta paperezko materialak barne hartzen ditu, bai eta Osagarriaren eta/edo Kudeatzailearen (oro har, “Softwarea”) erabilerari dagokion “online” dokumentazioa edo dokumentazio elektronikoa ere.
Kudeatzailea software programa bat da, gailu mugikorra (“Gailua”) Osagarriarekin konektatzen duena. Hala, Osagarriaren softwarea Gailuaren bidez kudeatu, kontrolatu edo eguneratu ahal izango duzu. Osagarriak egoki funtzionatzeko aurretik kargatutako softwarea erabili behar du.  Osagarria, Kudeatzailea edo aurretik kargatutako softwarea erabiliz, Hitzarmen honen baldintzak onartzen dituzu.  Baldintza hauek onartzen ez badituzu, ez erabili Osagarria, Kudeatzailea edo aurretik kargatutako softwarea.

1. Zerbitzua eta jakinarazpenak
Osagarriak bere horretan edo zure Gailura konektatuta esperientziak eskaintzen ditu. Osagarria telefono konexiorik gabe erabiliz gero, baliteke zenbait funtzio mugatuta egotea.
Osagarriko eta Gailuko funtzioak jabeari zuzenduta daudenez, kontuz inork baimenik gabe erabil ez ditzan. Osagarria Gailura konektatuta badago, elkarren artean erabiltzailearen datuak transferitu daitezke. Kontuz ibili gailura konektatzeko eta horretatik deskonektatzeko moduarekin; Osagarrian konexiorik behar ez baduzu, deskonekta ezazu Gailutik (zenbait osagarri, Galaxy Buds kasu, Gailura automatikoki konektatuko dira).

Baliteke Osagarriak emandako zerbitzuak eta/edo eginbideak aldatzea edo mugatuak izatea zure herrialdearen, Gailuaren modeloaren edo sare operadorearen arabera.
Baliteke Osagarriak edo Kudeatzaileak Ongizate eta sasoi kudeaketarako softwarea (“Sasoia kudeatzeko softwarea”) barne hartzea edo horrekin bateragarriak izatea. Osagarria eta Sasoia kudeatzeko softwarea dibertimenduzko erabilerarako bakarrik dira aproposak, eta ezin dira erabili gaixotasunak edo bestelako ondoezak diagnostikatzeko, ezta gaixotasunak sendatzeko, arintzeko, tratatzeko, prebenitzeko edo bestelako helburu medikoetarako ere. Sasoia kudeatzeko softwareak ematen dituen datuetako batzuk informatiboak soilik dira, eta ez dira inolaz ere erabiliko aholku mediko gisa eta ez dute inolaz ere ordezkatzen zu eta zure medikuaren edo gainerako sendagileen arteko harremana. Ez baztertu osasuneko profesionalen aholkurik bat ere, ezta medikuarengana joateari utzi ere, Sasoia kudeatzeko softwarearen bidez jakin duzun horrengatik.
Samsung-ek ez du erantzukizunik izango erabiltzaileek jasandako lesio, kalte, galera eta/edo kostuen gainean, horiek Sasoia kudeatzeko softwarearen bidezko zerbitzuekin eta/edo informazioarekin lotuta badaude (tartean, gomendioak, entrenamenduak, aholkuak eta/edo jarraibideak). Halaber, ez du erantzukizunik izango Sasoia kudeatzeko softwarearen bidez eskuratutako edo jasotako informazioaren zehaztasunaren gainean. Samsung-ek ez du erantzukizunik izango hirugarrenen webguneetan edota erreferentzia materialetan argitaratutako artikuluen edo irakurgaien informazioaren zehaztasunaren gainean, ezta horiek baliatzeak segurtasunean izan dezakeen eraginaren gainean ere. Hirugarrenen webguneetan edo erreferentzia materialetan bildutako informazioak aipatzeak ez du adierazten informazio horren zehaztasuna berresten denik, ezta gune edo erreferentzia horretako edukiak berresten direnik ere. Badakizu eta onartzen duzu balitekeela Osagarria, Sasoia kudeatzeko softwarea edo horietan aurretik kargatutako aplikazioak erabiltzean jasotzen duzun informazioa egokia, zehatza, osoa edo fidagarria ez izatea.

2. Lizentzia ematea
Hitzarmen honen zehaztapen eta baldintzen arabera, lizentzia mugatua, ez esklusiboa eta ezeztagarria jasoko duzu, zure Gailuan Kudeatzailea instalatzeko, erabiltzeko, atzitzeko, bistaratzeko eta abiarazteko. Kudeatzailearen bidez Gailu bati Osagarri bat baino gehiago konektatzeko aukera izango duzu, baina baliteke aldi berean Osagarriak erabilgarri ez egotea. Halaber, baliteke Osagarri bat Gailu batera baino gehiagotara konektatzeko aukerarik ez izatea, adibidez, ordenagailu batera.
Baliteke Softwarearen elementu jakin batzuetarako kode irekiko lizentzia behar izatea.  Baliteke kode irekiko lizentziaren xedapenek Hitzarmen honen baldintzetako batzuk ezeztatzea.

3. Eskubideak erreserbatzea eta jabetza
Hitzarmen honetan espresuki zuri bermatzen ez zaizkizun eskubide guztiak Samsung-ek beretzat gordeko ditu. Softwarea copyright eta bestelako jabetza intelektualari buruzko legeek eta hitzarmenek babesten dute. Samsung da Softwarearen titulartasunaren, egile eskubideen eta bestelako jabetza intelektualaren eskubideen jabea. Softwarea lizentzia bidez ematen da, ez da saltzen.

4. Mugak
Ezin duzu atzeranzko ingeniaritza, deskonpilatzea, desmuntatzea edota bestelako biderik baliatu Softwarearen jatorri kodea edo algoritmoak ezagutzeko, edota Softwarearen eginkizunik bat ere aldatu edo ezgaitu, edo Softwarea oinarri duten eratorririk sortu. Ez duzu baimenik Softwarea alokatzeko, mailegatzeko, lagatzeko, azpilizentziatzeko edo horrekin ostatatze-zerbitzu komertzialak emateko.

5. Zerbitzua eguneratzea, aldatzea edo bertan behera uztea
Samsung-ek Zerbitzuaren eguneraketak edo mailaz hobetzeak (“Eguneraketak”) eskaini edo eskura jarri ahal izango ditu nahinoiz, akatsak zuzentzeko, zerbitzuak hobetzeko, eginbide berriak eskaintzeko, funtzioetako batzuk ezabatzeko edo Zerbitzua aldatzeko mugarik gabe. Eguneraketak Hitzarmen honen eraginpean egongo dira, Eguneraketek bestelako zehaztapen eta baldintza batzuekin ematen ez badira. Kasu horretan, dagokien zehaztapen eta baldintza horien eraginpean geratuko dira. Zenbait Eguneraketa garaiz jasotzea garrantzitsua denez zu eta erabiltzaileak babestuta egoteko, baliteke automatikoki deskargatzea eta instalatzea, segurtasuneko softwarearen Eguneraketak, akats kritikoen zuzenketak edo bestelako Eguneraketa garrantzitsuak kasu. Samsung-ek Zerbitzurako edo horren zati baterako sarbidea aldatzeko, eteteko, kentzeko, mugatzeko edo desgaitzeko eskubidea beretzat gordeko du espresuki.
Baliteke Samsung-ek Osagarriaren Software eguneraketak ematea edo eskuragarri jartzea. Oro har, Kudeatzailea erabiliz eguneratu ahal izango duzu Osagarriaren Softwarea. Hala ere, zenbait kasutan, Galaxy Buds osagarriaren kasuan adibidez, Ordenagailuko softwarea erabiliz eguneratu ahal izango duzu.
Eguneraketaren bidez jasotako bertsioa erabiltzeko, Eguneraketari loturiko softwarearen lizentziaduna izan behar duzu. Baliteke bertsio eguneratuak eginbide berriak gehitzea eta, kasu gutxi batzuetan, zenbait funtzio ezabatzea. Eguneraketak, oro har, eskuragarri egongo badira ere, baldintza jakin batzuetan, Eguneraketak sare hornitzaileek soilik eskainiko dituzte, eta Eguneraketa horiek sare hornitzailearekin ezarritako kontratuzko harremanen eraginpean egongo dira. Baliteke segurtasuneko softwarearen Eguneraketak, akats kritikoen zuzenketak edo gainerako Eguneraketa garrantzitsuak automatikoki deskargatzea eta instalatzea, Eguneraketa horiek behar bezala jasotzearen garrantzia dela medio.

6. Hirugarrenen zerbitzuak eta edukia
Baliteke hirugarrenen zerbitzuak erabilgarri egotea. Samsung-ek ezezten du Sasoia kudeatzeko softwarearen eta hirugarrenen zerbitzuen edukiei, zehaztasunari, osotasunari, eraginkortasunari eta aplikagarri diren lege edo araudiak betetzeari buruzko edozein berme edo ordezkaritza.Hirugarrenen zerbitzuen eta edukien erabilera hirugarren hornitzaile horren erabilera baldintzek, lizentzia hitzarmenak, pribatutasun politikak edota gainerako hitzarmenek arautuko dute. Baliteke Zerbitzuaren alderdi jakin batzuk iturburu irekiko lizentzien eraginpean egotea, eta, Zerbitzuaren alderdi horiei dagokienez, iturburu irekiko lizentzien baldintzak Hitzarmen honen gainetik egotea.

 7. Datuetarako sarbidea
Softwarearen eginbideetako batzuetan beharrezkoa gerta daiteke gailu mugikorrak Interneterako sarbidea izatea, eta baliteke mugatuta egotea zure sare edo Internet hornitzailea zein den gorabehera. Baliteke Softwareak zure sare mugikorraren bidezko sarbidea behar izatea, eta horrek kostu gehigarriak eragin diezazkizuke, ordainketa plana zein duzun gorabehera. Gainera, baliteke Softwarearen eginbide jakin batzuen funtzionamendua gailuaren hardwarearen edo datuetarako sarbidearen egokitasunaren eta eraginkortasunaren araberakoa izatea.

8. Software transferentzia
Ezin dituzu Hitzarmen hau edo honen bidez emandako Softwarearen gaineko eskubideak edota betebeharrak besterendu, Osagarria eta Softwarea batera saltzeagatik ez bada. Kasu horretan, Softwarea bere osotasunean transferitu beharko duzu (osagai guztiak, paperezko edota multimedia material guztiak, eguneraketa guztiak eta Hitzarmen hau), eta ezingo duzu Softwarearen kopiarik gorde. Transferentzia ezingo da zeharkakoa izan, gordailua kasu. Transferentzia egin aurretik, Softwarearen hartzailea den azken erabiltzaileak Hitzarmenaren baldintza guztiak onartu beharko ditu.

9. Legea betetzea
Badakizu Kudeatzailea edo Softwarea hainbat herrialderen esportazio mugen mende dagoela. Onartzen duzu Kudeatzaileari edo Softwareari aplikagarri zaizkion nazioarteko eta estatuko lege guztiak betetzea, baita esportazioa mugatzeko lege eta araudi aplikagarri guztiak ere.

10. Deuseztatzea
Hitzarmen hau indarrean egongo da deuseztatzen den arte. Hitzarmen honen zehaztapenak eta baldintzak guztiz betetzen ez badituzu, Hitzarmen honen babesean dagozkizun eskubideak automatikoki deuseztatuko dira Samsung-ek jakinarazi gabe. Hitzarmena deuseztatuz gero, Kudeatzailea edo Softwarea erabiltzeari utzi beharko diozu, eta Kudeatzailearen edo Softwarearen kopia guztiak suntsitu beharko dituzu.

11. Bermearen ezespena
OSAGARRIAREKIN BATERA IDATZIZ BERARIAZKO MUGATUTAKO BERME BAT EMATEN EZ BAZAIZU, SAMSUNG-EN SOFTWAREA (OSAGARRIAN DAGOENA, DESKARGATUTAKOA EDO BESTELA LORTUTAKOA) “BERE HORRETAN” ETA “DAGOEN BEZALA” ESKAINTZEN DA, SAMSUNG-EN INOLAKO BERME ESPLIZITURIK EDO INPLIZITURIK GABE. LEGE APLIKAGARRIAK BAIMENTZEN DUEN GUZTIAN, SAMSUNG-EK UKO EGITEN DIE BERME ESPLIZITU, INPLIZITU EDO LEGALEI, TARTEAN, BAINA HAUETARA MUGATU GABE: MERKATURATZEKO BERME INPLIZITUEI, KALITATE EGOKI EDO PROFESIONALARI, HELBURU ZEHATZ BATERAKO EGOKITASUNARI, FIDAGARRITASUN EDO ERABILGARRITASUNARI, ZEHAZTASUNARI, BIRUSIK EZARI, ETENIK GABEKO GOZAMENARI ETA HIRUGARRENEN EDO BESTELAKO ESKUBIDEEN URRATZE EZARI. JURISDIKZIO BATZUEK BERME INPLIZITUEN GAINEKO SALBUESPENAK EDO MUGAK ONARTZEN EZ DITUZTENEZ, BALITEKE AIPATUTAKO SALBUESPENAK EDO MUGAK ZURI EZ APLIKATZEA.

12. Samsung-en aplikazioak eta zerbitzuak
Baliteke Osagarriak aurretik kargatutako edo deskargatzeko aplikazio eta/edo zerbitzu batzuk edukitzea. Horrelako aplikazioek eta/edo zerbitzuek Samsung Zerbitzuaren kide izatea eskatzen dute (“Samsung Account”). Samsung Account-ari lotuta dagozkizun betekizunak eta eskubideak beste zehaztapen eta baldintza batzuetan ezarrita daude, baita Samsung Account-en pribatutasun politikan ere.

13. Erantzukizunaren mugak
SAMSUNG-EK EZ DU ERANTZUKIZUNIK IZANGO SOFTWAREAREN ERABILERAREN, HORREN EDUKIAREN EDO FUNTZIONALITATEEN ERABILERAREN EDO HORIEN ERABILERA TRAKETSAREN ONDORIOZ GERTA EDO SOR DAITEZKEEN KALTEEN GAINEAN, HORIEK ERROREEN, EZ EGITEEN, ETENALDIEN, AKATSEN, FUNTZIONAMENDUAREN EDO TRANSMISIOAREN ATZERAPENEN, ORDENAGAILUKO BIRUSEN, KONEKTATZEKO HUTSEGITEEN EDO SAREAGATIKO GASTUEN ONDORIOZKOAK BADIRA, EDO HORIEKIN LOTURA BADUTE, BAINA HORIETARA MUGATU GABE, EZTA BESTELAKO KALTE ZUZENEKO, ZEHARKAKO, BEREZI, KASUALITATEZKO, EREDUZKO EDO ONDORIOZKOEN GAINEAN ERE, SAMSUNG-ERI KALTE HORIEK GERTA DAITEZKEELA JAKINARAZI ARREN. JURISDIKZIO BATZUEK KASUALITATEZKO EDO ONDORIOZKO KALTEAK SALBUESTEA EDO MUGATZEA ONARTZEN EZ DUTENEZ, BALITEKE AIPATUTAKO SALBUESPENAK EDO MUGAK ZURI EZ APLIKATZEA.AURREKOAK GORABEHERA, SAMSUNG-EK ERANTZUKIZUN OSOA IZANGO DU JASAN DITZAKEZUN GALERA, KALTE ETA SALAKETA GUZTIEN AURREAN, KONTRATUAN, KALTEETAN EDO BESTELAKOETAN OINARRITUTA, BAINA HORIETARA MUGATU GABE, ETA SOFTWAREA ERABILTZEAREN EDO HITZARMEN HONEN EDOZEIN XEDAPENEN ONDORIO BADIRA. HORRELAKOETAN, ERANTZUKIZUNAK EZ DU GAINDITUKO ZERBITZU HONEN TRUKE EROSLEAK SAMSUNG-ERI BERARIAZ ORDAINDU ZIONA. AURREKO MUGAK, SALBUESPENAK ETA EZESPENAK (11. ETA 12. ATALAK BARNE) LEGE APLIKAGARRIAK BAIMENDUTAKO GUZTIAN APLIKATUKO DIRA, IRTENBIDEAK FUNTSEZKO HELBURUA BETETZEN EZ BADU ERE.

14. Lege aplikagarria
Hitzarmen hau zure bizilekuko jurisdikzioko legediaren mende dago, lege xedapenen artean sor litezkeen gatazkak kontuan hartu gabe. Hitzarmen hau ez dago Ondasunen Nazioarteko Salerosketa Kontratuen gaineko NBEren konbentzioaren mende, hori aplikatzea espresuki baztertzen denez.

15. Gatazken ebazpena
Hitzarmen honen edo Softwarearen erabileraren ondorioz sortutako desadostasunak, gatazkak edo arazoak modu adiskidetsuan ebazten ez badira, zure bizilekuko jurisdikzioko epaitegien jurisdikzio ez esklusiboaren mende egongo dira. Aurrekoak gorabehera, baliteke Samsung-ek kautelazko neurriak hartzea edozein jurisdikziotan (edo baliokidea den premiazko edozein neurri juridiko).

16. Hitzarmen osoa
Softwareari dagokion hitzarmen hau zu eta Samsung-en arteko erabateko hitzarmena da, eta Softwareari edo Hitzarmen honek estaltzen duen beste zeinahi alderdiri buruzko iraganeko edo oraingo hitzezko edo idatzizko jakinarazpen, proposamen eta adierazpen guztien gainetik dago. Hitzarmen honen xedapenetako bat deuseza, baliogabea edo legez kanpokoa bada, gainerako xedapenek eta horien ondorioek indarrean jarraituko dute.

