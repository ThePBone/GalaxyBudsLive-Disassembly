Licensavtal för slutanvändare

Läs detta Licensavtal för slutanvändare (”Avtalet”) noga innan du använder Kroppsburna enheter som tillverkats av Samsung eller som bär Samsungs varumärke, t.ex. Galaxy Watch-, Galaxy Fit- och Galaxy Buds-serien (gemensamt ”Kroppsburna enheter”) och programvara för att hantera Kroppsburna enheter från Samsung (gemensamt ”Manager”) eftersom det innehåller viktig information.
Detta Avtal är ett juridiskt avtal mellan dig (antingen som privatperson eller juridisk person) och Samsung Electronics Co., Ltd. (”Samsung”) gällande programvara som ägs av Samsung och dess dotterbolag och tredjepartsleverantörer och -licenstagare och som medföljer detta Avtal, vilket innefattar programvara och tillhörande media, tryckt material, dokumentation ”online” eller i elektroniskt format, i anslutning till din användning av Kroppsburna enheter och/eller Manager (gemensamt ”Programvara”).
Manager är en programvara som används för att ansluta din mobila enhet (”Enheten”) till Kroppsburna enheter. Du kan använda den för att hantera, styra eller uppdatera programvaran på Kroppsburna enheter via Enheten. För normal användning av Kroppsburna enheter krävs användning av förladdad programvara.  Genom att använda Kroppsburna enheter, Manager eller dess förladdade programvara godkänner du villkoren i detta Avtal.  Om du inte godkänner villkoren ska du inte använda Kroppsburna enheter, Manager eller dess förladdade programvara.

1. Tjänster och meddelanden
Den Kroppsburna enheten ger olika upplevelser, oavsett om den används fristående eller ansluten till din Enhet. Om du använder den Kroppsburna enheten utan telefonanslutning kan vissa funktioner begränsas.
Eftersom funktionerna i den Kroppsburna enheten och Enheten tillhandahålls ägaren ska du vara försiktig med obehörig åtkomst. När den Kroppsburna enheten är ansluten till Enheten kan båda överföra användardata till varandra. Tänk på hur den Kroppsburna enheten ska anslutas/kopplas bort och se till att koppla bort den från Enheten om den inte behöver vara ansluten längre (vissa Kroppsburna enheter, t.ex. Galaxy Buds, kan ansluta automatiskt till din Enhet).

Tjänsterna och/eller funktionerna som tillhandahålls av de Kroppsburna enheterna kan variera eller begränsas av land, Enhetsmodell eller nätverksoperatör.
De Kroppsburna enheterna och Manager kan innehålla, eller kan vara kompatibel med, viss programvara för allmän hälsa- och träningshantering (”Träningsprogramvara”). De Kroppsburna enheterna och Träningsprogramvaran är endast avsedda för rekreation och inte avsedda för att diagnostisera sjukdom eller andra tillstånd, eller för att bota, lindra, behandla eller förebygga sjukdom, och är inte heller avsedda för andra medicinska syften. Vissa data som hämtas från Träningsprogramvaran har endast informationssyfte och är inte avsedda att ses som medicinsk rådgivning eller att ersätta besöken hos din läkare eller annan vårdgivare. Bortse aldrig från professionell sjukvårdsrådgivning och dröj aldrig med att söka sådan rådgivning på grund av något som du har fått veta genom Träningsprogramvaran.
Samsung tar inget ansvar för personskador, materialskador, förluster och/eller kostnader som användare ådrar sig i samband med tjänsterna och/eller informationen, inklusive rekommendationer, instruktioner, tips och/eller riktlinjer, inte heller för riktigheten hos informationen som tillhandahålls eller erhålls via Träningsprogramvaran. Samsung tar inget ansvar för riktigheten hos information som finns i artiklar eller material på webbplatser eller i referensmaterial från tredjepart, eller för säkerheten med att använda dem. Hänvisning till information på externa webbplatser eller i referensmaterial från trejdepart ska varken ses som ett godkännande av den informationens riktighet eller som ett godkännande av innehållet på den webbplatsen eller i referensen i allmänhet. Du bekräftar och godkänner att all information som du får genom att använda Kroppsburna enheter, Träningsprogramvaran eller ett förladdat program kanske inte är lämplig, korrekt, fullständig eller pålitlig.

2. Beviljande av licens
Med förbehåll för villkoren i detta Avtal beviljas du en begränsad icke-exklusiv, ej underlicensierbar licens som går att återkalla för att installera, använda, bereda dig åtkomst till, visa och köra Manager på din Enhet. Du kan ansluta flera Kroppsburna enheter till en Enhet via Manager, men du kan inte göra den Kroppsburna enheten tillgänglig samtidigt. Du kan inte heller ansluta en Kroppsburen enhet till flera olika Enheter, inklusive, men inte begränsat till, en dator.
Vissa objekt i Programvaran kan omfattas av licenser för öppen källkod.  Bestämmelserna gällande licenser för öppen källkod kan åsidosätta vissa villkor i detta Avtal.

3. Förbehåll för rättigheter och äganderätt
Samsung förbehåller sig alla rättigheter som inte uttryckligen beviljas dig i detta Avtal. Programvaran skyddas av upphovsrätt och andra immaterialrättsliga lagar och avtal. Samsung innehar äganderätten, upphovsrätten och andra immateriella rättigheter till Programvaran. Programvaran säljs inte, den licensieras.

4. Begränsningar
Du får inte bakåtkompilera, dekompilera, ta isär eller på annat sätt försöka ta reda på källkoden eller algoritmerna i Programvaran eller modifiera eller inaktivera funktioner i Programvaran, eller skapa härledda verk som baseras på Programvaran. Du får inte hyra, leasa eller låna ut, underlicensiera eller tillhandahålla kommersiella värdtjänster med Programvaran.

5. Uppdateringar, förändring eller upphävning av Tjänsten
Samsung kan när som helst förse dig med tillgängliga uppdateringar eller uppgraderingar av Tjänsten (”Uppdateringar”), inklusive, men inte begränsat till buggfixar, tjänsteuppgraderingar, nya funktioner eller radering av befintliga funktioner eller modifiering av Tjänsten. Uppdateringar styrs av Avtalet såvida inte separata villkor tillhandahålls med sådana Uppdateringar, i det fallet gäller de separata villkoren för Uppdateringarna. Uppdateringar för säkerhetsprogramvara, kritiska buggfixar eller andra viktiga Uppdateringar kan automatiskt hämtas och installeras beroende på vikten av att ta emot dessa Uppdateringar i tid för att kunna skydda dig och andra användare. Samsung förbehåller sig uttryckligen rätten att förändra, upphäva, ta bort, begränsa användning av eller inaktivera åtkomst till Tjänsten eller någon del av den.
Samsung kan tillhandahålla dig eller göra Programvaruuppdateringar för den Kroppsburna enheten tillgängliga för dig. Normalt kan du uppdatera Programvaran för den Kroppsburna enheten med hjälp av Manager, men i vissa fall, t.ex. Galaxy Buds, kan du uppdatera den med hjälp av programvara på en dator.
För att använda versionen som tillhandahålls via sådan Uppdatering måste du först vara licensierad för programvaran som Uppdateringen gäller. Den uppdaterade versionen kan lägga till nya funktioner och, i vissa begränsade fall, radera befintliga funktioner. Även om Uppdateringen kommer att vara allmänt tillgänglig kommer Uppdateringarna i vissa begränsade fall endast att erbjudas av din nätverksoperatör och dessa Uppdateringar regleras av ditt avtal med nätverksoperatören. Uppdatering för säkerhetsprogramvara, kritiska buggfixar eller andra viktiga Uppdateringar kan automatiskt hämtas och installeras på grund av vikten av att motta dessa Uppdateringar i tid.

6. Innehåll och tjänster från tredje part
Tredjepartstjänster kan också vara tillgängliga för dig. Samsung friskriver sig från garantier och utfästelser för innehåll, precision, fullständighet, effektivitet och efterlevnad av tillämpliga lagar eller regler som gäller Träningsprogramvaran och tredjepartstjänster.Användningen av tredjepartstjänster och -innehåll kan styras enligt sådana tredjepartsleverantörers användarvillkor, licensavtal, sekretesspolicy eller annat sådant avtal. Vissa delar av Tjänsten kan omfattas av licenser för öppen källkod, där villkoren för sådana licenser för öppen källkod kan föregå villkoren i Avtalet avseende den delen av Tjänsten.

 7. Dataåtkomst
Vissa funktioner i Programvaran kan kräva att din mobila enhet har internetåtkomst och kan underställas begränsningar från din nätverks- eller internetleverantör. Programvaran kan ansluta till Internet via ditt mobilnätverk, vilket kan innebära ytterligare kostnader beroende på ditt abonnemang. Dessutom kan din användning av vissa funktioner i Programvaran påverkas av lämpligheten och prestandan hos din enhets maskinvara eller din dataåtkomst.

8. Överlåtelse av programvara
Du får inte överlåta detta Avtal eller någon rättighet eller skyldighet till Programvaran som beviljas eller anges häri till någon tredje part, utöver i anslutning till försäljning av den Kroppsburna enhet som medföljer Programvaran. I sådana fall ska överlåtelsen inkludera samtlig Programvara från Samsung (inklusive alla komponentdelar, media och tryckt material, eventuella uppgraderingar och detta Avtal) och du får inte behålla några kopior av Programvaran från Samsung. Överlåtelsen får inte vara en indirekt överlåtelse, såsom en konsignation. Före överlåtelsen måste den slutanvändare som tar emot Programvaran godkänna alla villkor i Avtalet.

9. Efterlevnad av lagar
Du bekräftar att exportbegränsningar kan gälla för Manager eller Programvaran i olika länder. Du accepterar att följa alla tillämpliga internationella och nationella lagar som gäller för Manager eller Programvaran, inklusive alla tillämpliga lagar och förordningar om exportbegränsningar.

10. Uppsägning
Avtalet gäller tills det sägs upp. Dina rättigheter enligt detta Avtal sägs automatiskt upp utan meddelande från Samsung om du bryter mot något av villkoren i detta Avtal. När detta Avtal sägs upp måste du sluta att använda Manager eller Programvaran och förstöra alla kopior av Manager eller Programvaran.

11. Ansvarsfriskrivning avseende garantin
OM INGET ANNAT ANGES SEPARAT I EN SKRIFTLIG UTTRYCKLIG BEGRÄNSAD GARANTI SOM MEDFÖLJER KROPPSBURNA ENHETER TILLHANDAHÅLLS PROGRAMVARAN AV SAMSUNG (OAVSETT OM DEN MEDFÖLJER DEN KROPPSBURNA ENHETEN, LADDAS NER ELLER ERHÅLLS PÅ ANNAT SÄTT) ”I BEFINTLIGT SKICK” OCH ”SOM TILLGÄNGLIG”, UTAN GARANTIER AV NÅGOT SLAG FRÅN SAMSUNG, VARE SIG UTTRYCKLIGA ELLER UNDERFÖRSTÅDDA. I DEN UTSTRÄCKNING SOM ÄR MÖJLIG ENLIGT TILLÄMPLIG LAG FRÅNSÄGER SIG SAMSUNG ALLA GARANTIER ELLER ANDRA VILLKOR, BÅDE UTTRYCKLIGA, UNDERFÖRSTÅDDA OCH LAGSTADGADE, INKLUSIVE, MEN INTE BEGRÄNSAT TILL, UNDERFÖRSTÅDDA GARANTIER ELLER VILLKOR FÖR ALLMÄN LÄMPLIGHET, GODTAGBAR KVALITET ELLER FACKMANNAMÄSSIGHET, LÄMPLIGHET FÖR ETT SÄRSKILT ÄNDAMÅL, PÅLITLIGHET ELLER TILLGÄNGLIGHET, PRECISION, FRÅNVARO AV VIRUS, TYST MILJÖ, FRÅNVARO AV INTRÅNG I TREDJE PARTS RÄTTIGHETER ELLER ANDRA ÖVERTRÄDELSER AV RÄTTIGHETER. I VISSA JURISDIKTIONER TILLÅTS INTE ANSVARSFRISKRIVNINGAR FRÅN ELLER BEGRÄNSNINGAR AV UNDERFÖRSTÅDDA GARANTIER. DÄRFÖR GÄLLER KANSKE INTE ANSVARSFRISKRIVNINGEN ELLER BEGRÄNSNINGEN OVAN FÖR DIG.

12. Samsungs program och tjänster
Vissa program och/eller tjänster kan förladdas på eller hämtas till Kroppsburna enheter. Sådana program och/eller tjänster kan kräva konto i Samsung-tjänsten (”Samsung Account”). Dina åtaganden och rättigheter gällande Samsung Account anges i de separata villkoren samt sekretesspolicyn för Samsung Account.

13. Ansvarsbegränsning
SAMSUNG ÅTAR SIG INGET ANSVAR FÖR NÅGRA SKADOR AV NÅGOT SLAG SOM UPPSTÅR PÅ GRUND AV ELLER I SAMBAND MED ANVÄNDNINGEN ELLER OFÖRMÅGAN ATT ANVÄNDA PROGRAMVARAN, DESS INNEHÅLL ELLER FUNKTIONER, INKLUSIVE, MEN INTE BEGRÄNSAT TILL, SKADOR SOM UPPSTÅR PÅ GRUND AV ELLER I SAMBAND MED FEL, UTELÄMNANDEN, AVBROTT, DEFEKTER, FÖRDRÖJD FUNKTION ELLER ÖVERFÖRING, DATORVIRUS, ANSLUTNINGSFEL, NÄTVERKSAVGIFTER OCH ALLA ANDRA DIREKTA SKADOR, INDIREKTA SKADOR, SÄRSKILDA SKADOR, OFÖRUTSEDDA SKADOR, STRAFFRÄTTSLIGA SKADOR ELLER FÖLJDSKADOR, ÄVEN OM SAMSUNG HAR INFORMERATS OM RISKEN FÖR SÅDANA MÖJLIGA SKADOR. I VISSA JURISDIKTIONER TILLÅTS INTE ANSVARSFRISKRIVNING FRÅN ELLER BEGRÄNSNINGAR AV OFÖRUTSEDDA SKADOR ELLER FÖLJDSKADOR. DÄRFÖR GÄLLER KANSKE INTE BEGRÄNSNINGEN ELLER ANSVARSFRISKRIVNINGEN OVAN FÖR DIG.OAKTAT DET FÖREGÅENDE SKA SAMSUNGS TOTALA ANSVAR GENTEMOT DIG FÖR ALLA FÖRLUSTER, SKADOR, ORSAKER TILL TALAN, INKLUSIVE, MEN INTE BEGRÄNSAT TILL, SÅDANA SOM GRUNDAS PÅ AVTAL, UTOMKONTRAKTUELLT SKADESTÅND ELLER NÅGOT ANNAT, SOM UPPSTÅR PÅ GRUND AV DIN ANVÄNDNING AV PROGRAMVARAN ELLER NÅGOT ANNAT VILLKOR I DETTA AVTAL, INTE ÖVERSTIGA DET BELOPP SOM KÖPAREN BETALADE TILL SAMSUNG SÄRSKILT FÖR DEN HÄR PROGRAMVARAN. OVANSTÅENDE BEGRÄNSNINGAR, UTELÄMNANDEN OCH ANSVARSFRISKRIVNINGAR I DETTA AVTAL (INKLUSIVE AVSNITT 11 OCH 12) SKA GÄLLA I DEN STÖRSTA UTSTRÄCKNING SOM TILLÅTS ENLIGT TILLÄMPLIG LAG, ÄVEN OM NÅGON KOMPENSATION INTE UPPFYLLER SITT HUVUDSAKLIGA SYFTE.

14. Tillämplig lag
Detta Avtal styrs av lagarna i det jurisdiktionsområde som du bor i, utan hänsyn till lagvalsregler. Detta Avtal ska inte regleras av FN:s konvention om internationella köp och tillämpningen av den utesluts härmed uttryckligen.

15. Tvistlösning
Om en tvist, kontrovers eller meningsskiljaktighet som uppstår på grund av detta Avtal eller din användning av Programvaran inte görs upp i godo, ska den omfattas av domstolarnas icke-exklusiva behörighet inom den jurisdiktion där du är bosatt. Oaktat det föregående kan Samsung ansöka om interimistiska rättsmedel (eller motsvarande akuta juridiska rättsmedel) i valfri jurisdiktion.

16. Hela Avtalet
Detta Avtal utgör hela avtalet mellan dig och Samsung gällande Programvaran och åsidosätter alla föregående eller samtidiga muntliga eller skriftliga kommunikationer, förslag och garantier avseende Programvaran eller andra sakområden som omfattas av detta Avtal. Om någon bestämmelse i detta Avtal anses vara utan laga kraft, ogiltig, overkställbar eller olaglig ska övriga bestämmelser fortsätta att gälla i full kraft och verkan.

