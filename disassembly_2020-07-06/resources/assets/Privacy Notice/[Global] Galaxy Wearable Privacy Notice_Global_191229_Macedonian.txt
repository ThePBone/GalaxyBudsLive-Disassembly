Напомена за приватност за Galaxy Wearable


Последен пат ажурирана на: 1 јуни 2020 година

Во Samsung Electronics Co., Ltd., знаеме колку им е важна приватноста на нашите корисници. Ја направивме оваа Напомена за приватност за да се погрижиме да разберете како ги собираме и користиме вашите лични информации. 

Нашата Полиса за приватност - што може да се види на https://account.samsung.com/membership/pp - се однесува и на користењето на вашиот Galaxy Wearable. Нашата Полиса за приватност содржи повеќе информации за тоа како ги користиме вашите податоци. Таа, исто така, вклучува информации за тоа како да стапите во контакт со нас. Освен оваа Напомена за приватност, ве молиме прочитајте ја и нашата Полиса за приватност. Меѓутоа, оваа Напомена за приватност секогаш ќе преовлада во однос на Полисата за приватност.

КОИ ИНФОРМАЦИИ ГИ СОБИРАМЕ?

Преку Galaxy Wearable, собираме и одржуваме информации за вас на различни начини. 


Информации за користењето на вашиот Galaxy Wearable

• Информации за уредот: Вашиот модел на хардверот, информациите за хардверот на уредот, серискиот број и други идентификатори специфични за уредот, телефонскиот број, кодот за продажба, тековната верзија на софтверот, MCC (мобилен код на земјата), MNC (мобилен код на мрежата), MAC-адреса, Bluetooth-адреса, верзии на оперативниот систем и поставувања на уредите што ги користите за пристап до вашиот Galaxy Wearable.
• Информации за дневниците: Дијагностички, технички, информации за грешки и за користење, како што е времето и траењето на вашето користење на Galaxy Wearable, апликации кои сте ги инсталирале на вашиот Galaxy Wearable и како ги користите и комуницирате со апликациите и другата содржина која се нуди преку вашиот Galaxy Wearable, и сите информации кои се чуваат во колачињата кои сме ги инсталирале на вашите уреди.
• Информации за локацијата: GPS-сигналот на вашиот уред или информациите за блиски точки на пристап до Wi-Fi и предаватели се испраќаат до нас кога го користите вашиот Galaxy Wearable; вклучете ја функцијата за локација и користете ја функцијата Најди го мојот часовник или Најди го мојот телефон.

КАКО ГИ КОРИСТИМЕ ВАШИТЕ ИНФОРМАЦИИ?

• Да ви помогнеме да се регистрирате и да го користите вашиот Galaxy Wearable. 
• Да ви ги дадеме услугите и функциите кои ги барате. 
• Да одговориме на вашите барања и прашања и да комуницираме со вас за вашиот Galaxy Wearable, вклучувајќи и обезбедување помош кога ќе побарате техничка поддршка поврзана со вашиот Galaxy Wearable. 
• Да ви овозможиме да комуницирате со избрани апликации, функции и услуги на Samsung и трети страни. На пример, ќе може да направите резервна копија од вашите апликации и информации за поставувањата во Samsung Cloud или да го користите Samsung Health на вашиот Galaxy Wearable.
• Да ви испорачаме прилагодена содржина и услуги кои се однесуваат на вашиот Galaxy Wearable. 
• Да ви даваме промоции и понуди преку директни маркетиншки известувања, само онаму каде што сте ни дале посебна согласност.
• Да ги анализираме нашите производи и услуги, вклучувајќи го и вашиот Galaxy Wearable, што ќе ни помогне подобро да ги разбереме нашите корисници со цел да ги понудиме најрелевантните известувања, услуги и искуства.
• Да побараме ваше мислење за нашите производи и услуги и да спроведеме кориснички анкети - доколку е потребно, со ваша посебна согласност.
• Да овозможиме ажурирања на софтвер, услуги за одржување и поддршка за Galaxy Wearable.
• Да се усогласиме со законите и прописите.
• Да ги заштитиме правата, имотот и/или безбедноста на Samsung Electronics или на кои било од нашите подружници, деловни партнери и/или корисници.

СО КОГО ГИ СПОДЕЛУВАМЕ ВАШИТЕ ИНФОРМАЦИИ?

Ќе ги откриеме вашите информации внатрешно во рамките на нашата работа и на следните субјекти, но само за целите опишани погоре.

•	Филијали: други компании од Samsung Electronics Group што ги контролираме или поседуваме;
•	Оператори: внимателно одбрани компании кои обезбедуваат услуги за нас или во наше име, како што се податочни сервери кои одржуваат податоци во наше име. Овие оператори, исто така, се посветени на заштитата на вашите информации;
•	Други страни кога се бара со законот или ако е неопходно за заштита на вашиот Galaxy Wearable: на пример, може да биде неопходно според закон, законски процес или судски налог од владини органи да ги откриеме вашите информации. Тие, исто така, може да ги побараат вашите информации од нас заради спроведување на законот, национална безбедност, антитероризам или други прашања што се поврзани со јавната безбедност;
•	Други страни поврзани со корпоративни трансакции: можеме да ги откриеме вашите информации на трета страна како дел од спојување или пренос, преземање или продажба, или во случај на банкрот; и
•	Други страни со ваша согласност или според ваши инструкции: освен откривањата опишани во оваа Напомена за приватност, можеме да ги споделиме вашите информации со трети страни кога посебно ќе се согласите со тоа или ќе побарате такво споделување.

АЖУРИРАЊА НА ОВАА НАПОМЕНА ЗА ПРИВАТНОСТ

Оваа Напомена за приватност може да се ажурира за да ве извести за промените во начинот на кој ги собираме и обработуваме вашите информации за вашиот Galaxy Wearable или за промените во релевантните закони и прописи. Датумот кога овој документ е ажуриран последен пат е прикажан на горниот дел на оваа Напомена за приватност.


