Galaxy dakylýan Gizlinlik bildirişi


Soňky täzelenen senesi: 1-nji iýun 2020

Samsung Electronics Co., Ltd. kompaniýasynda biz öz müşderilerimiz üçin şahsy gizlinligiň nähili möhümdigini bilýäris. Şahsy maglumatlaryňyzy nähili ýygnaýandygymyza we ulanýandygymyza düşünmegiňizi üpjün etmek üçin şu Gizlinlik Bildirişini döretdik. 

https://account.samsung.com/membership/pp salgysynda görüp bolýan Gizlinlik syýasatymyz siziň Galaxy dakylýan ulanyşyňyza hem degişli bolup durýar. Biziň Gizlinlik syýasatymyz maglumatlaryňyzy nähili ulanýandygymyz barada goşmaça maglumatlary öz içine alýar. Ol bize nähili ýüz tutmalydygy barada maglumatlary hem öz içine alýar. Bu Gizlinlik Bildirişinden başga-da Gizlinlik Ýörelgelerimizi hem okamagyňyzy haýyş edýäris. Muňa garamazdan, bu Gizlinlik Bildirişi hemişe Gizlinlik Ýörelgelerinden hukuk taýdan artykmaçlyk edýär.

BIZ NÄHILI MAGLUMATLARY ÝYGNAÝARYS?

Biz siz baradaky maglumatlary Galaxy dakylýanyň üsti bilen ýygnap, olary dürli usullar arkaly saklaýarys. 


Galaxy dakylýan ulanyşyňyz barada maglumatlar

• Enjam maglumatlary: Galaxy dakylýan programmasyna girmek üçin ulanýan enjamyňyzyň modeli, enjam barada maglumatlar, seriýa belgisi we başga enjamyň özboluşly identifikatorlary, telefon belgisi, satuw kody, programma üpjünçiliginiň häzirki goýberlişi, MCC (öýjükli aragatnaşygyň ýurt kody), MNC (öýjükli tor kody), MAC-salgysy, Bluetooth salgysy, operasion ulgamyň goýberilişleri we enjamlaryň sazlamalary.
• Žurnal maglumatlary: Anyklaýyş, tehniki, näsazlyk we Galaxy dakylýan ulanýan wagtyňyz we dowamlylygy ýaly ulanyş maglumatlary, siziň Galaxy dakylýanda gurnan goýmalaryňyz, Galaxy dakylýan arkaly teklip edilen goýmalary we başga mazmunly maglumatlary ulanyşyňyz we täsirleşmäňiz, şeýle-de enjamlaryňyzda gurnan kukilerimizde saklanýan islendik maglumaty.
• Ýerleşiş maglumaty: Galaxy dakylýan ulananyňyzda, Ýerleşiş funksiýasyny açanyňyzda we Sagadymy tap ýa-da Telefonymy tap funksiýasyny açanyňyzda enjamyňyzyň GPS-signaly ýa-da golaýdaky Wi-Fi giriş nokady we öýjükli aragatnaşyk diňleri barada maglumatlar bize iberilýär.

MAGLUMATYŇYZY NÄHILI ULANÝARYS?

• Size Galaxy dakylýanyňyz üçin ýazylmak we ulanmakda kömek etmek. 
• Talap edýän hyzmatlary we funksiýalary üpjün etmek. 
• Talaplaryňyza we soraglaryňyza jogap bermek hem-de Galaxy dakylýan barada siz bilen aragatnaşyk etmek üçin, şol sanda özüňizdäki Galaxy dakylýan bilen baglanyşykly tekniki goldawy talap edeniňizde kömek üpjün etmek. 
• Saýlanan Samsung ýa-da üçünji tarap goýmalar, funksiýalar we hyzmatlar bilen işleşmegiňize rugsat bermek. Mysal üçin, siz öz goýmalaryňyzy we sazlamalaryňyzyň maglumatyny Samsung Cloud-da ätiýaçlap ýa-da öz Galaxy dakylýanyňyzda Samsung Health ulanyp bilersiňiz.
• Galaxy dakylýanyňyz bilen baglanyşykly laýyklanan mazmuny we hyzmatlary üpjün etmek. 
• Diňe bize aýratyn razylyk beren şertleriňizde, gönüden-göni marketing aragatnaşyklary arkaly höweslendirmeleri we teklipleri bermek.
• Iň dahylly aragatnaşyklary, hyzmatlary we tejribeleri hödürlemek maksady bilen, öz müşderilerimize has gowy düşünmegimize kömegi deger ýaly öz önümlerimizi we hyzmatlarymyzy, şol sanda Galaxy dakylýan seljermek.
• Önümlerimiz we hyzmatlarymyz barada pikirleriňizi soramak, şeýle-de gerek bolanda, aýratyn razylygyňyz bilen müşderileriň pikirsoraşmalaryny geçirmek.
• Galaxy dakylýan üçin programma üpjünçilik täzelemelerini, tehniki ideg hyzmatlaryny we goldawy üpjün etmek.
• Kanunlary we düzgünnamalary berjaý etmek.
• Samsung Electronics-iň ýa-da islendik golçur kompaniýalarymyzyň, işewür hyzmatdaşlarymyzyň we/ýa-da müşderilerimiziň hukuklaryny, eýeçiligini ýa-da howpsuzlygyny goramak.

MAGLUMATLARYŇYZY KIMIŇ BILEN PAÝLAŞÝARYS?

Biz biznesimiz içerisinde maglumatyňyzy we aşakdaky ýuridiki şahslara paş ederis, emma diňe ýokarda beýan edilen maksatlar üçin.

Golçur kärhanalar: öz dolandyrmagymyzda ýa-da eýeçiligimizde durýan, Samsung Electronics toparynyň beýleki kompaniýalary;
Hyzmat üpjünçiler: biz üçin maglumatlary dolandyrýan maglumat serwerleri ýaly bize ýa-da biziň adymyzdan hyzmatlary üpjün edýän seresaply saýlanylan kompaniýalardyr. Ol üpjün edijiler hem siziň maglumatlaryňyzy goramagy borç edinýärler;
Galaxy dakylýanyňyzy goramak üçin kanun tarapyndan talap edilende ýa-da gerek bolanda başga taraplar: meselem, kanun, ýuridik proses ýa-da döwlet edaralary tarapyndan kazyýet buýrugy esasynda maglumatyňyzy aýan etmek zerur bolup biler. Olaryň kanuny berjaý etmek, milli howpsuzlyk, anti-terrorizm ýa-da jemgyýetçilik howpsuzlygyna dahylly başga meseleler sebäpli bizden siziň maglumatlaryňyzy talap etmekleri mümkin;
Korporatiw geleşikler bilen baglanyşyklylykda başga taraplar: biziň kompaniýa birleşen ýa-da geçen, alnan ýa-da satylan, ýa-da tölege ukypsyzlyga düşen ýagdaýynda, şonuň çäginde siziň maglumatyňyzy üçünji bir tarapa aýan etmegimiz mümkindir; we
Öz razylygyňyz ýa-da görkezmäňiz esasynda başga taraplar: şu Gizlinlik bildirişinde beýan edilýän aýan etmelerden başga-da, eger aýratynlykda razylyk berseňiz ýa-da şol ýaly paýlaşmagy talap etseňiz, siz barada maglumatlary üçünji taraplar bilen paýlaşyp bileris.

ŞU GIZLINLIK BILIDIRIŞDÄKI TÄZELEMELERI

Bu Şahsy Gizlinlik Bildirişi size biziň Galaxy dakylýan programmasyndaky maglumatlaryňyzy ýygnaýşymyza we işleýşimize girizilen üýtgetmeler ýa-da degişli kanunlara we düzgünnamalara üýtgetmeler barada habar bermek üçin täzelemegi mümkin. Resminamanyň soňky täzelenen senesi bu Gizlinlik bildirişiniň ýokarsynda görkezilýär.

