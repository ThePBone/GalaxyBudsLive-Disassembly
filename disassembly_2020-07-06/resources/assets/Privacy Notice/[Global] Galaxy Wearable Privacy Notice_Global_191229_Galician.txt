Aviso de privacidade de Galaxy Wearable


Última actualización: 1 de xuño de 2020

En Samsung Electronics Co., Ltd. sabemos da importancia que ten a privacidade para os nosos clientes. Creamos este Aviso de privacidade para asegurármonos de que entendes o xeito no que recompilamos e utilizamos a túa información persoal. 

A nosa Política de privacidade, consultable en https://account.samsung.com/membership/pp tamén se aplica ao uso que fas de Galaxy Wearable. A nosa Política de privacidade contén máis información sobre o xeito no que utilizamos os teus datos. Tamén inclúe información sobre como contactar connosco. Pregámosche que tamén leas a nosa Política de privacidade, ademais deste Aviso de privacidade. Con todo, este Aviso de privacidade prevalecerá en todo momento sobre a Política de privacidade.

QUE INFORMACIÓN RECOMPILAMOS?

A través de Galaxy Wearable recompilamos e conservamos información sobre ti de varias maneiras. 


Información sobre o uso que fas de Galaxy Wearable

• Información do dispositivo: o teu modelo de hardware, información sobre o hardware do dispositivo, número de serie e demais identificadores únicos de dispositivo, número de teléfono, código de venda, versión de software actual, MCC (Código de país do móbil, Mobile Country Code), MNC (Código de rede móbil, Mobile Network Code), enderezo MAC, enderezo de Bluetooth, versións do sistema operativo e axustes dos dispositivos que empregas para accederes a Galaxy Wearable.
• Información de rexistros: información de diagnóstico, técnica, de erros e uso, coma a hora e a duración do uso que fas de Galaxy Wearable, aplicacións instaladas en Galaxy Wearable e como usas e interactúas coas aplicacións e outro contido ofrecido por Galaxy Wearable, así como información almacenada en cookies que instalamos nos teus dispositivos.
• Información de localización: recibimos o sinal de GPS do teu dispositivo ou información sobre puntos de acceso Wi-Fi próximos e torres de telecomunicacións cando usas Galaxy Wearable, activas a función de Localización e usas a función Buscar o meu reloxo ou Buscar o meu teléfono.

COMO UTILIZAMOS A TÚA INFORMACIÓN?

• Para axudarche a rexistrarte e usar Galaxy Wearable. 
• Para fornecerche servizos e funcións que solicites. 
• Para responder as túas solicitudes e preguntas e para comunicármonos contigo sobre Galaxy Wearable, por exemplo, para che proporcionar asistencia cando solicitas apoio técnico relacionado con Galaxy Wearable. 
• Para permitirche interactuar con certas aplicacións, funcións e servizos de Samsung ou de terceiros. Por exemplo, poderás facer copias de seguridade das túas aplicacións e información de axustes na Samsung Cloud ou usar Samsung Health en Galaxy Wearable.
• Para achegarche contido personalizado e servizos relacionados con Galaxy Wearable. 
• Para fornecerche promocións e ofertas mediante comunicacións comerciais directas, unicamente se nos deches o consentimento por separado.
• Para analizar os nosos produtos e servizos, como Galaxy Wearable, co fin de podermos entender mellor os nosos clientes e ofrecerche as comunicacións, servizos e experiencias que che sexan máis relevantes.
• Para solicitarche as túas opinións acerca dos nosos produtos e servizos e para levar a cabo enquisas aos clientes, de ser necesario, co teu consentimento por separado.
• Para fornecerche actualizacións de software, servizos de mantemento e asistencia para Galaxy Wearable.
• Para cumprir as leis e normativas.
• Para protexer os dereitos, a propiedade ou a seguridade de Samsung Electronics ou de calquera das nosas filiais, socios comerciais ou clientes.

CON QUEN COMPARTIMOS A TÚA INFORMACIÓN?

Revelaremos a túa información internamente dentro da nosa empresa e para as seguintes entidades, pero só para os fins descritos antes.

* Filiais: outras empresas de Samsung Electronics Group que controlamos ou que son da nosa propiedade;
* Provedores de servizos: empresas seleccionadas coidadosamente que provén servizos para nós ou no noso nome, coma servidores de datos que gardan os datos no noso nome. Estes provedores tamén están comprometidos coa protección da túa información;
* Outras partes cando así o esixe a lei ou cando sexa necesario para protexer o teu Galaxy Wearable: por exemplo, pode ser que as autoridades estatais requiran por lei, proceso legal ou orde xudicial revelar a túa información. Tamén é posible que nos soliciten que fornezamos a túa información para cumprir a lei, por motivos de seguridade nacional, para a loita contra o terrorismo ou por outros problemas relacionados coa seguridade pública;
* Outras partes relacionadas coas transaccións corporativas: é posible que lle revelemos a túa información a un terceiro como parte dunha fusión ou transferencia, dunha adquisición ou venda, ou en caso de que se produza unha bancarrota; e
* Outras partes co teu consentimento ou a petición túa: ademais das revelacións de información descritas neste Aviso de privacidade, é posible que compartamos información acerca de ti con terceiros co teu consentimento por separado ou se o solicitas.

ACTUALIZACIÓNS DESTE AVISO DE PRIVACIDADE

Este Aviso de privacidade pode actualizarse para informarte de cambios no xeito en que recompilamos e procesamos a túa información en Galaxy Wearable ou de cambios nas leis e normativas correspondentes. A data da última actualización aparece na parte superior deste Aviso de privacidade.


