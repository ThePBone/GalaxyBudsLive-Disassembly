Galaxy Wearable Купуялык эскертүүсү


Акыркы жолу качан жаңыртылган: 1-июнь, 2020-жыл

Samsung Electronics Co., Ltd. купуялык маселесинин кардарлар үчүн канчалык маанилүү экендигин жакшы түшүнөт. Ушул Купуялык эскертүүсү аркылуу жеке маалыматыңыздын кандайча топтолуп, колдонула турганын биле аласыз. 

Galaxy Wearable кызматын https://account.samsung.com/membership/pp дарегинде жайгашкан Купуялык саясатына ылайык пайдаланасыз. Купуялык саясатында маалыматыңыздын кандайча колдонула тургандыгы айтылат. Мындан тышкары, биздин байланыш маалыматыбызды да таба аласыз. Купуялык эскертүүсүнө кошумча Купуялык саясатын да окуп чыгыңыз. Бирок кандай гана шарт болбосун, Купуялык эскертүүсү Купуялык саясатына караганда көбүрөөк күчкө ээ.

КАНДАЙ МААЛЫМАТ ТОПТОЛОТ?

Galaxy Wearable кызматы аркылуу сизге байланыштуу маалымат ар кандай жолдор менен топтолуп, колдонулат. 


Galaxy Wearable кызматын пайдалангандыгыңыз тууралуу маалымат

• Түзмөк жөнүндө маалымат: Түзмөгүңүздүн модели, түзмөгүңүз тууралуу маалымат, сериялык номери жана башка идентификациялык номерлери, телефон номери, соода коду, учурдагы программанын версиясы, МСС (мобилдик өлкө коду), MNC (мобилдик тармак коду), МАС дареги, Bluetooth дареги, иштөө тутумунун версиясы жана түзмөгүңүздүн Galaxy Wearable кызматын пайдалануу параметрлери.
• Таржымал маалыматы: Мүчүлүштүктөрдү аныктоо маалыматы, техникалык маалымат, каталар жана Galaxy Wearable кызматын качан жана канча убакыт пайдаланып жатканыңыз тууралуу маалымат, Galaxy Wearable түзмөгүңүзгө орноткон колдонмолоруңуз, ошондой эле аларды жана Galaxy Wearable кызматы сунуштаган башка материалдарды кандайча пайдаланып, иштей турганыңыз тууралуу маалымат жана түзмөктөрүңүздө орнотулган cookie файлдарында сакталган маалымат.
• Жайгашкан жерге байланыштуу маалымат: Galaxy Wearable кызматын пайдаланып жатканыңызда, Жайгашкан жерди аныктоо кызматын иштеткениңизде жана Find My Watch же Find My Phone функцияларын колдонгонуңузда түзмөгүңүздүн GPS сигналы же жакын жердеги Wi-Fi AP байланыш түйүндөрү жана мобилдик байланыш мунаралары тууралуу бизге маалымат жөнөтүлөт.

МААЛЫМАТЫҢЫЗДЫ КАНДАЙ МАКСАТТАРДА КОЛДОНОБУЗ?

• Сизге Galaxy Wearable кызматына катталууга жана пайдаланууга жардам берүү үчүн. 
• Сизге керектүү кызматтар менен функцияларды сунуштоо үчүн. 
• Өтүнүчтөрүңүз жана суроолоруңузга жооп берүү, ошондой эле Galaxy Wearable жөнүндө сизге байланышуу, анын ичинде Galaxy Wearable кызматына тиешелүү техникалык колдоо сураганыңызда жардам көрсөтүү үчүн. 
• Тандалган Samsung же үчүнчү жактын колдонмолору, өзгөчөлүктөрү жана кызматтары менен иштөө мүмкүнчүлүгүн сизге сунуштоо үчүн. Мисалы, колдонмолор жана орнотууларыңыздын маалыматын Samsung Cloud кызматына сактап койсоңуз же Samsung Health кызматын Galaxy Wearable түзмөгүңүздө колдонсоңуз болот.
• Ыңгайлаштырылган мазмун жана Galaxy Wearable түзмөгүңүзгө тиешелүү кызматтарды көрсөтүү үчүн. 
• Ар кандай жарнамаларды, акцияларды жана сунуштарды жөнөтүп туруу үчүн (алдын ала макулдугуңузду алып туруп).
• Кардарларыбызды жакшыраак түшүнүп, аларга керектүү кызматтар менен мүмкүнчүлүктөрдү сунуштап, баарлашуу максатында өндүрүмдөрүбүз менен кызматтарыбызды, анын ичинде Galaxy Wearable кызматын талдоо үчүн.
• Кызматтарыбыз менен өндүрүмдөрүбүз жөнүндө пикириңизди билүү жана кардарларды сурамжылоо үчүн - эгер талап кылынса, атайын уруксатыңыз менен аткарылат.
• Galaxy Wearable түзмөгүңүздүн программасын жаңыртып туруу, тейлөө жана колдоо үчүн.
• Мыйзамдар менен нормативдик актыларды сактоо үчүн.
• Samsung Electronics компаниясынын же филиалдарынын, бизнес өнөктөштөрдүн жана/же кардарлардын укуктарын, мүлкүн коргоп жана/же коопсуздугун камсыз кылуу үчүн.

МААЛЫМАТТАРЫҢЫЗДЫ КИМ МЕНЕН БӨЛҮШӨБҮЗ?

Маалыматыңыз өз компаниябыздын ичинде жана төмөнкү мекемелерге жогоруда баяндалган максаттарда гана ачыкка чыгат.

Филиалдар: биз башкарган же бизге таандык башка Samsung Electronics Group компаниялары;
Кызмат көрсөтүүчүлөр: дайындарды сактаган маалымат серверлери сыяктуу бизге же биздин атыбыздан кызмат көрсөтүүчү кылдат тандалган компаниялар. Бул кызмат көрсөтүүчүлөр да маалыматтарыңызды коргоого милдеттенет.
Башка тараптар, мыйзам талап кылган учурда же Galaxy Wearable түзмөгүңүздү коргоо үчүн: мисалы, мыйзам, сот иши же соттун чечими аркылуу өкмөт органдары маалыматыңызды ачыкка чыгарууну талап кылышы мүмкүн. Алар ошондой эле, укук коргоо, улуттук коопсуздук, терроризмге каршы күрөшүүдө же коомдук коопсуздукка байланышкан башка көйгөйлөргө байланыштуу маалыматтарыңызды бизден сурашы мүмкүн;
Корпоративдик транзакцияларга байланыштуу башка тараптар: бириктирүү же өткөрүү, сатып алуу же сатуу, же банкрот болгон учурда маалыматыңызды үчүнчү тарапка ачыкка чыгарышыбыз мүмкүн; жана
Сиздин макулдугуңуз же талабыңыз боюнча башка тараптарга: Купуялык эскертүүсүндө баяндалган ачыкка чыгаруу учурларынан тышкары, өзүңүз макулдук бергенде же өтүнгөнүңүздө маалыматыңызды үчүнчү тараптар менен бөлүшүүбүз мүмкүн.

БУЛ КУПУЯЛЫК ЭСКЕРТҮҮСҮНӨ ЖАҢЫРТУУЛАР

Galaxy Wearable түзмөгүңүзгө байланыштуу маалыматты топтоп, иштетүү ыкмаларына киргизилген өзгөрүүлөрдү же тийиштүү мыйзамдар жана нормативдик актылардагы өзгөрүүлөрдү ушул Купуялык эскертүүсүн жаңыртып, кабарлап турушубуз мүмкүн. Документтин соңку жаңыртуу датасы ушул Купуялык эскертүүсүнүн өйдө жагында көрсөтүлөт.

