Повідомлення про конфіденційність для сервісу Galaxy Wearable


Останнє оновлення: 01 червня 2020 р.

Компанія Samsung Electronics Co., Ltd. вважає дуже важливим захист даних своїх клієнтів. Ми створили це Повідомлення про конфіденційність, щоб переконатися, що ви розумієте, як ми збираємо та використовуємо вашу особисту інформацію. 

Наша Політика конфіденційності, з якою можна ознайомитися за адресою: https://account.samsung.com/membership/pp, також застосовується під час використання вами Galaxy Wearable. У нашій Політиці конфіденційності міститься більше інформації про те, як ми використовуємо ваші дані. У ній також наведено інформацію про те, як зв’язатися з нами. Прочитайте нашу Політику конфіденційності на додачу до цього Повідомлення про конфіденційність. Однак це Повідомлення про конфіденційність завжди має переважну силу над Політикою конфіденційності.

ЯКУ ІНФОРМАЦІЮ МИ ЗБИРАЄМО?

За допомогою Galaxy Wearable ми збираємо й зберігаємо інформацію про вас у різні способи. 


Інформація про використання вами Galaxy Wearable

• Інформація про пристрій: модель вашого пристрою, інформація про ваш пристрій, серійний номер та інші унікальні ідентифікатори пристрою, номер телефону, код продажу, поточна версія програмного забезпечення, MCC (мобільний код країни), MNC (код мобільної мережі), MAC-адреса, Bluetooth-адреса, версії операційної системи та налаштування пристроїв, які ви використовуєте для отримання доступу до Galaxy Wearable.
• Інформація про журнали: дані діагностики, технічна інформація, дані про помилки та інформація про використання, наприклад, час і тривалість використання вами Galaxy Wearable, програм, встановлених вами на Galaxy Wearable, інформація про те, як ви використовуєте та взаємодієте з програмами та іншим вмістом, пропонованим через ваш Galaxy Wearable, а також будь-яка інформація, що зберігається у файлах cookie, які ми встановлюємо на ваші пристрої.
• Інформація про місцезнаходження: сигнал GPS вашого пристрою або інформація про найближчі точки доступу до Wi-Fi і вежі стільникового зв’язку буде передаватися нам, коли ви використовуєте Galaxy Wearable, активуєте функцію визначення місцезнаходження або використовуєте функції «Пошук мого годинника» чи «Пошук мого телефону».

ЯК МИ ВИКОРИСТОВУЄМО ВАШУ ІНФОРМАЦІЮ?

• Щоб допомогти вам зареєструватися та використовувати Galaxy Wearable. 
• Щоб надавати сервіси та функції, щодо яких ви подаєте запит. 
• Щоб відповідати на ваші запити та запитання, а також для комунікації з вами стосовно Galaxy Wearable, включно з наданням допомоги, коли вам потрібна технічна підтримка у зв’язку з Galaxy Wearable. 
• Щоб давати вам змогу взаємодіяти з обраними програмами, функціями та службами Samsung або сторонніми програмами, функціями та службами. Наприклад, ви можете створювати резервну копію інформації про ваші програми та налаштування в Samsung Cloud або використовувати Samsung Health у службі Galaxy Wearable.
• Щоб надавати персоналізований вміст і сервіси, пов’язані з вашим Galaxy Wearable. 
• Щоб показувати вам акції та пропозиції шляхом використання маркетингових матеріалів з урахуванням ваших інтересів лише за умови надання вами окремої згоди.
• Щоб аналізувати наші продукти й сервіси, включно з Galaxy Wearable, аби допомогти нам краще розуміти наших клієнтів і надавати найвідповідніші відомості, послуги й можливості.
• Щоб дізнаватися вашу думку про наші продукти й сервіси та проводити опитування клієнтів, отримавши, за необхідності, вашу окрему згоду.
• Щоб забезпечувати оновлення програмного забезпечення, обслуговування та підтримку Galaxy Wearable.
• Щоб дотримуватися законів і нормативно-правових актів.
• Щоб захищати права, майно та/або безпеку компанії Samsung Electronics та наших афілійованих осіб, бізнес-партнерів та/або клієнтів.

ІЗ КИМ МИ ДІЛИМОСЯ ВАШОЮ ІНФОРМАЦІЄЮ?

Ми розкриватимемо вашу інформацію працівникам нашої компанії та зазначеним нижче організаціям виключно для описаних вище цілей.

•	Афілійовані компанії: інші компанії групи Samsung Electronics, якими ми керуємо чи володіємо;
•	Постачальники послуг: ретельно відібрані компанії, які надають послуги нам або від нашого імені, такі як сервери даних, які зберігають дані від нашого імені. Ці постачальники також зобов’язані захищати вашу інформацію;
•	Інші особи, коли цього вимагає законодавство або за необхідності для захисту Galaxy Wearable: наприклад, ми можемо бути зобов’язані розкрити вашу інформацію згідно із законодавством, судовим наказом чи розпорядженням державних органів. Вони також можуть запитувати в нас вашу інформацію для правоохоронних органів, органів національної безпеки, протидії тероризму та в інших випадках, пов’язаних із громадською безпекою;
•	Іншим особам у зв’язку з корпоративними угодами: ми можемо розкривати вашу інформацію третім особам у межах злиття або передачі, придбання чи продажу, або у випадку банкрутства; та
•	Іншим особам за вашою згодою чи за вашою вказівкою: на додаток до випадків розкриття, описаних у цьому Повідомленні про конфіденційність, ми можемо передавати інформацію про вас третім особам, коли ви окремо надаєте згоду на таке розкриття або вимагаєте цього.

ОНОВЛЕННЯ ЦЬОГО ПОВІДОМЛЕННЯ ПРО КОНФІДЕНЦІЙНІСТЬ

Це Повідомлення про конфіденційність може бути оновлено для інформування вас про зміни у тому, як ми збираємо та обробляємо вашу інформацію для Galaxy Wearable, або про зміни у відповідних законах і нормативно-правових актах. Дата останнього оновлення документа вказана вгорі цього Повідомлення про конфіденційність.


