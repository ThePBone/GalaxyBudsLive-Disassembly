Известие за Поверителност за Galaxy Wearable


Последна актуализация: 01 юни 2020 г.

В Samsung Electronics Co., Ltd. знаем колко важна е поверителността за нашите клиенти. Samsung е администраторът на данни за Вашия Galaxy Wearable. Създадохме настоящото Известие за поверителност, за да сме сигурни, че разбирате как събираме и използваме Вашата лична информация. 

Нашата Политика за поверителност, която може да бъде прегледана на https://account.samsung.com/membership/terms/privacypolicy - се прилага също за Вашето използване на Galaxy Wearable. Нашата Политика за поверителност съдържа повече информация за начина, по който използваме Вашите данни. Тя съдържа също информация за начина, по който да се свържете с нас. Моля, прочетете нашата Политика за поверителност в допълнение към настоящото Известие за поверителност. Това Известие за поверителност обаче винаги има превес над Политиката за поверителност.

КАКВА ИНФОРМАЦИЯ СЪБИРАМЕ?

Чрез Galaxy Wearable ние получаваме и съхраняваме информация за Вас по различни начини. 

Информация за използването от Вас на Вашия Galaxy Wearable

• Информация за устройството: Модел на Вашия хардуер, информация за хардуера на устройството, сериен номер и други уникални идентификатори на устройството, телефонен номер, код за продажба, текуща версия на софтуера, MCC (мобилен код на държава), MNC (Код на мобилна мрежа), MAC адрес, Bluetooth адрес, версии на операционната система и настройки на устройствата, които използвате за достъп до Galaxy Wearable.
• Информация за регистрационния файл: Диагностични данни, технически данни, данни за грешки и използване, като времето и продължителността на използването на Вашия Galaxy Wearable, инсталираните от Вас приложения на Вашия Galaxy Wearable и начина, по който използвате и взаимодействате с приложенията, и друго съдържание, предлагано чрез Вашия Galaxy Wearable, както и всяка информация, съхранявана в бисквитките, които инсталираме на Вашите устройства.
• Информация за местоположение: GPS сигналът на Вашето устройство или информация за точките за достъп до Wi-Fi в близост и клетъчните кули се изпращат до нас, когато използвате Вашия Galaxy Wearable, включвате функцията за Местоположение и използвате функцията Намери моя часовник или Намери моя телефон.

КАК ИЗПОЛЗВАМЕ ВАШАТА ИНФОРМАЦИЯ?

• За да Ви помогнем да се регистрирате и да използвате Вашия Galaxy Wearable. 
• За предоставяне на заявените от Вас услуги и функции. 
• За да отговорим на Вашите запитвания и въпроси и да комуникираме с Вас относно Вашия Galaxy Wearable, включително предоставяне на помощ, когато поискате техническа поддръжка, свързана с Вашия Galaxy Wearable. 
• За да Ви позволим да взаимодействате с избрани приложения, функционалности и услуги на Samsung или трети страни. Например, възможно е да архивирате Вашите приложения и информация за настройките на Samsung Cloud или да използвате Samsung Health на Вашия Galaxy Wearable.
• За предоставяне на персонализирано съдържание и услуги, свързани с Вашия Galaxy Wearable. 
• За предоставяне на промоции и оферти чрез комуникации за директен маркетинг само когато сте ни дали Вашето отделно съгласие.
• За да осъществяваме, оценяваме и подобряваме Galaxy Wearable и нашия бизнес (включително разработване на нови продукти и услуги; подобряване и усъвършенстване на нашите продукти и услуги; управление на нашите комуникации; анализ на нашите продукти, услуги и клиентска база; провеждане на маркетингови проучвания; извършване на анализи на данни; и изпълнение на счетоводни, одиторски и други вътрешни функции);
• За да поискаме Вашето мнение за нашите продукти и услуги, и да правим проучвания сред клиентите с отделното Ви съгласие, ако е необходимо.
• За предоставяне на софтуерни актуализации, услуги за поддръжка и подкрепа за Вашия Galaxy Wearable;
• За предпазване от, установяване и предотвратяване на измама и други престъпни дейности, искове и други отговорности;
• За спазване и изпълнение на приложимите законови изисквания, съответните стандарти в индустрията и нашите политики, включително настоящото Известие за поверителност и Политиката за поверителност.

Samsung обработва лична информация за целите, описани по-горе. Правното основание на Samsung за обработване на лична информация е посочено по-долу: 

За спазване на нашето обещание към Вас (ОРЗД Член 6, ал. 1, буква (б))

• За да регистрира Вас и Вашия Galaxy Wearable.
• За да Ви предостави Galaxy Wearable, като осигуряване на възможност да архивирате информацията за Вашите приложения и настройки в облачни сървъри
• За да Ви предоставя персонализирано съдържание
• За да Ви даде възможност да взаимодействате с друго съдържание на Samsung и съдържание на трети страни

За подкрепа на нашите бизнес интереси (ОРЗД Член 6, ал. 1, буква (е))

• За управление, оценка и подобряване на Galaxy Wearable и нашия бизнес
• За да отговаря на Вашите искания, указания и запитвания
• За поддържане на подходящи мерки за сигурност, поддръжка и актуализации
• За защита срещу отговорност, включително спазване на стандартите в индустрията и прилагане на нашите политики

За спазване на закона и правните процеси (ОРЗД Член 6, ал. 1, буква (в))
• За спазване на приложимите правилници, както и нормативни и съдебни разпореждания

С Ваше съгласие (ОРЗД Член 6, ал. 1, буква (а))
• За предоставяне на маркетингови известия (например чрез „push“ известия, имейли и текстови съобщения)

С КОГО СПОДЕЛЯМЕ ВАШАТА ИНФОРМАЦИЯ?

Ние ще разкрием Вашата информация в рамките на нашата компания и на следните предприятия, но само за целите, описани по-горе.

Свързани лица: други компании от Групата Samsung Electronics, които контролираме или притежаваме;
Доставчици на услуга: внимателно избрани компании, които предоставят услуги за нас или от наше име, като сървъри за данни, които поддържат данни от наше име. Тази доставчици също са ангажирани със защитата на Вашата информация;
Други страни, когато се изисква от закона или както е необходимо за защита на Вашия Galaxy Wearable: например, може да е необходимо според закона, законен процес или съдебна заповед от правителствени власти за разкриване на Вашата информация. Те могат да поискат също Вашата информация от нас за целите на изпълнение на закона, националната сигурност, мерки против тероризма или други въпроси, свързани с обществената сигурност;
Други страни във връзка с корпоративни транзакции: можем да разкрием Вашата информация на трета страна, като част от сливане или прехвърляне, придобиване или продажба, или в случай на фалит; и
Други страни с Вашето съгласие или по Ваше указание: в допълнение към оповестяванията, описани в настоящото Известие за поверителност, ние можем да споделяме информация за Вас с трети страни, когато дадете отделно съгласие или поискате такова споделяне.

ЗА КОЛКО ВРЕМЕ СЪХРАНЯВАМЕ ВАШАТА ИНФОРМАЦИЯ И КЪДЕ СЕ СЪХРАНЯВА ТЯ?

Колко време ще се съхраняват Вашите данни зависи от правното основание за тяхното обработване. Например, за обработка на данните, които са необходими за изпълнение на нашия договор с Вас, трябва да съхраняваме данните за времето, през което използвате Вашия Galaxy Wearable. Ние ще съхраняваме и обработваме тези данни, докато сте активен потребител на Вашия Galaxy Wearable. В тази категория попадат данни, като информация и идентификатори за устройството.

Данните, които обработваме за подкрепа на нашите бизнес интереси, като използването на Вашия Galaxy Wearable, се съхраняват само за времето, което е необходимо за постигане на целите, за които са били събрани. Например, тези данни могат да бъдат събрани за извършване на анализи с цел разработване на подобрения в Galaxy Wearable или може да обработваме данни, за да поддържаме запис на запитвания, които сте направили чрез или за Вашия Galaxy Wearable за подобряване на Вашия опит с обслужване на клиентите.

В допълнение, можем също да обработваме Вашите данни въз основа на Вашето съгласие. Ако оттеглите съгласието си, ние ще продължим да обработваме данните, събрани преди оттеглянето, до постигане на целите, за които са били събрани.

Моля, обърнете внимание, че макар и да се стремим да запазим Вашите данни за посочения по-горе период от време, Вашите данни могат да бъдат обработвани за по-дълъг период в съответствие с приложимото законодателство. Например, ако конкретен правилник налага да изискваме определени данни, ние ще го спазим и ще запазим данните до изтичане на необходимия период на запазване. 

Вашите данни винаги ще подлежат на подходящи защитни мерки, докато се съхраняват от нас.

Използването на Вашия Galaxy Wearable ще включва прехвърлянето, съхранението и обработването на Вашата лична информация в други страни; тези страни включват, без да се ограничават до страните в Европейската икономическа зона, Република Корея, Съединените щати, Китай и Виетнам. Всички международни трансфери на данни са предмет на законови изисквания, за да се гарантира, че Вашата лична информация се обработва по сигурен начин и според очакванията Ви.

АКТУАЛИЗАЦИИ НА НАСТОЯЩОТО ИЗВЕСТИЕ ЗА ПОВЕРИТЕЛНОСТ

Настоящото Известие за поверителност може да бъде актуализирано, за да Ви информира за промени в начина, по който събираме и обработваме Вашата информация за Вашия Galaxy Wearable или за промени в съответните закони и нормативни изисквания. Датата, на която документът е актуализиран за последен път, е показана в горната част на настоящото Известие за поверителност.
