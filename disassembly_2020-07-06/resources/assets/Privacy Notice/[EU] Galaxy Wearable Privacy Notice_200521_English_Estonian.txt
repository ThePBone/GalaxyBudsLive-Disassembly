Galaxy Wearable nutiseadme privaatsusteade


Viimati värskendatud: 1. juuni 2020

Me teame ettevõttes Samsung Electronics Co., Ltd., kui tähtis on meie klientidele privaatsus. Samsung on teie Galaxy Wearable nutiseadme suhtes vastutav andmetöötleja. Koostasime selle privaatsusteate, et saaksite paremini aru, kuidas me teie isikuandmeid kogume ja kasutame. 

Galaxy Wearable nutiseadme teiepoolsele kasutamisele kohaldub ka meie privaatsusavaldus, mis on avaldatud aadressil https://account.samsung.com/membership/terms/privacypolicy. Meie privaatsusavaldus sisaldab täpsemat teavet selle kohta, kuidas me teie andmeid kasutame. See sisaldab teavet ka selle kohta, kuidas meiega kontakti saate. Lugege lisaks sellele privaatsusteatele meie privaatsusavaldust. Siiski on see privaatsusteade alati privaatsusavalduse suhtes ülimuslik.

MILLISEID ANDMEID ME KOGUME?

Kogume ja säilitame teie kohta andmeid Galaxy Wearable nutiseadme kaudu mitmel viisil. 

Teave Galaxy Wearable nutiseadme teiepoolse kasutuse kohta

• Seadme andmed: seadme riistvara mudel, seadme riistvara andmed, seerianumber ja muud seadme kordumatud identifikaatorid, telefoninumber, müügikood, kehtiv tarkvaraversioon, MCC (mobiiltelefoni riigikood), MNC (mobiilvõrgu kood), MAC-aadress, Bluetooth-aadress, operatsioonisüsteemi versioonid ning Galaxy Wearable nutiseadmele juurdepääsuks kasutatavate seadmete sätted.
• Logiteave: diagnostilised, tehnilised, vea- ja kasutusandmed, nagu Galaxy Wearable nutiseadme teiepoolse kasutamise aeg ja kestus, teie poolt oma Galaxy Wearable nutiseadmesse paigaldatud rakendused ja see, kuidas te rakendusi ja muud Galaxy Wearable nutiseadme kaudu pakutavat sisu kasutate ja nendega teavet vahetate, ning andmed, mis on talletatud küpsistesse, mis me teie seadmetesse oleme salvestanud.
• Asukohaandmed: teie seadme GPS-signaal või lähedalasuvate Wi-Fi-pääsupunktide ja mobiilsidemastide andmed edastatakse meile, kui te lülitate Galaxy Wearable nutiseadme kasutamisel sisse asukohaandmete funktsiooni ja kasutate funktsiooni „Leia minu kell” või „Leia minu telefon”.

KUIDAS ME TEIE ANDMEID KASUTAME?

• Selleks, et aidata teid Galaxy Wearable nutiseadme registreerimisel ja kasutamisel. 
• Teie soovitud teenuste ja funktsioonide pakkumiseks. 
• Teie päringutele ja küsimustele vastamiseks ning teiega suhtlemisel seoses Galaxy Wearable nutiseadmega, sh abi pakkumiseks, kui küsite Galaxy Wearable nutiseadmega seotud tehnilist tuge. 
• Võimaldamaks teil suhelda valitud Samsungi või kolmandate osapoolte rakenduste, funktsioonide ja teenustega ning neid kasutada. Näiteks võite varundada oma rakenduste ja sätete andmed pilvteenusesse Samsung Cloud või kasutada oma Galaxy Wearable nutiseadmes funktsiooni Samsung Health.
• Galaxy Wearable nutiseadmega seotud kohandatud sisu ja teenuste pakkumiseks. 
• Reklaamikampaaniate ja pakkumiste tegemiseks otseturundusalase teabe kaudu ainult siis, kui olete selleks andnud eraldi nõusoleku.
• Selleks, et käidata, hinnata ja täiustada Galaxy Wearable seadmeid ning meie äri (sh uute toodete ja teenuste väljaarendamiseks, meie toodete ja teenuste tõhusamaks muutmiseks ning täiustamiseks, kommunikatsiooni haldamiseks, toodete, teenuste ja kliendibaasi analüüsiks, turu-uuringute ning andmeanalüütika tegemiseks, aga ka raamatupidamise, auditeerimise ja muude sisekontrolli protseduuride jaoks).
• Teie arvamuste küsimiseks meie toodete ja teenuste kohta ning kliendiküsitluste läbiviimiseks teie eraldi nõusoleku alusel, kui see on nõutav.
• Galaxy Wearable nutiseadmele tarkvaravärskenduste, hooldusteenuste ja toe pakkumiseks.
• Pettuste ning muude kriminaalsete tegevuste, nõuete ja muude kohustuste vastu kaitsmiseks, nende tuvastamiseks ning ennetamiseks.
• Kohaldatavate õiguslike nõuete, asjaomaste tegevusala standardite ning meie põhimõtete, sealhulgas siinse privaatsusteate ja privaatsusavalduse järgimiseks ning täitmise tagamiseks.

Samsung töötleb isikuandmeid eespool nimetatud eesmärkidel. Allpool on esitatud Samsungi õiguslik alus isikuandmete töötlemiseks. 

Teile antud lubaduse pidamine (GDPRi artikli 6 lõike 1 punkt b)

• Teie ja teie Galaxy Wearable seadme registreerimine
• Teile Galaxy Wearable seadme võimaldamine, nagu teie rakenduste ja seadete teabe varundamise lubamine pilveserveritesse
• Teile kohandatud sisu pakkumine
• Teile Samsungi ja kolmanda osapoole sisuga suhtlemise võimaldamine

Meie kommertshuvide kaitsmine (GDPRi artikli 6 lõike 1 punkt f)

• Galaxy Wearable seadmete ja meie äritegevuse käitamine, hindamine ning täiustamine
• Teie taotlustele, juhistele ja päringutele vastamine
• Piisavate turbemeetmete, toefunktsioonide ja värskenduste säilitamine
• Kaitsmine vastutuse eest, sh valdkonnastandardite nõuete täitmine ja ettevõtte põhimõtete jõustamine

Õigusaktide ja -toimingute täitmine (GDPRi artikli 6 lõike 1 punkt c)
• Kehtivate põhimääruste ning reguleerivate ja kohtukorralduste nõuete täitmine

Teie nõusolekul (GDPRi artikli 6 lõike 1 punkt a)
• Turundusteadete edastamine (nt tõuketeadete, e-kirjade ja tekstisõnumite kaudu)

KELLEGA ME TEIE ISIKUANDMEID JAGAME?

Avaldame teie teavet oma ettevõtte siseselt ja järgmistele üksustele, kuid ainult eespool nimetatud eesmärkidel.
Sidusettevõtted: muud Samsung Electronics Groupi ettevõtted, mille üle me omame kontrolli või mis kuuluvad meile.
Teenusepakkujad: hoolikalt valitud ettevõtted, kes pakuvad teile meie nimel teenuseid, nt andmeserverid, mis meie nimel andmeid säilitavad. Need teenusepakkujad on pühendunud teie isikuandmete kaitsele.
Muud osapooled, kui nii on õigusaktidega ette nähtud või kui see on vajalik selleks, et kaitsta Galaxy Wearable nutiseadet: näiteks võivad riigiasutused seaduse, õigusliku protsessi või kohtuotsuse alusel nõuda teie andmete avaldamist. Nad võivad ka paluda meilt teie kohta teavet õigusnormide täitmise tagamiseks, riikliku julgeoleku eesmärgil, terrorismivastaste meetme võtmiseks või muul otstarbel, mis on seotud avaliku julgeolekuga.
Korporatiivtehingutega seotud muud osapooled: võime teie teabe kolmandatele isikutele avaldada ühinemise, võõrandamise, omandamise või müümise käigus või pankroti korral.
Muud osapooled vastavalt teie nõusolekule või äranägemisele: lisaks avaldamistele, mida on kirjeldatud selles privaatsusteates, võime me jagada teid puudutavat teavet kolmandate osapooltega, kui olete andnud selleks eraldi nõusoleku või taotlete sellist jagamist.

KUI KAUA ME TEIE ANDMEID SÄILITAME JA KUHU NEED LÄHEVAD?

Teie andmete säilitamise aeg oleneb õiguslikust alusest, millele teie andmete töötlemiseks tuginetakse. Näiteks meie ja teie vahel sõlmitud lepingu täitmiseks vajalikke andmeid peame töötlemiseks säilitama kogu teie Galaxy Wearable seadme kasutamise ajal. Säilitame ja töötleme neid andmeid, kuni Galaxy Wearable seadet aktiivselt kasutate. Selles kategoorias on ka sellised andmed nagu teie seadme teave ning identifikaatorid.

Meie kommertshuvide (nt teie Galaxy Wearable seadme kasutamise) kaitsmiseks töödeldavaid andmeid säilitame nii kaua, kui see on nende andmete kogumise eesmärgil vajalik. Näiteks võime neid andmeid koguda analüüsimise eesmärgil Galaxy Wearable seadme täiustamiseks või töödelda andmeid teie Galaxy Wearable seadme kaudu või selle kohta tehtud päringute salvestamiseks, et pakkuda teile paremat klienditeenindust.

Lisaks võime töödelda teie andmeid teie antud nõusoleku alusel. Kui võtate oma nõusoleku tagasi, jätkame teie nende andmete töötlemist, mis on kogutud enne nõusoleku tagasivõtmist, kuni nende eesmärkide saavutamiseni, milleks niisuguseid andmeid koguti.

Arvestage, et ehkki püüame teie andmeid säilitada eespool kirjeldatud aja jooksul, võidakse teie andmeid kehtivate õigusaktide kohaselt töödelda kauem. Näiteks kui konkreetne põhimäärus kohustab meid kindlaid andmeid säilitama, peame seda nõuet täitma nõutud säilitamisaja lõppemiseni. 

Teie andmete suhtes rakendatakse igal ajal sobivaid kaitsemeetmeid, kui teie andmed on meil hoiul.

Teiepoolne Galaxy Wearable seadme kasutamine hõlmab teie isikuandmete edastamist teistesse riikidesse ning talletamist ja töötlemist teistes riikides, muu hulgas, aga mitte piiravalt Euroopa Majanduspiirkonna riikides, Korea Vabariigis, Ameerika Ühendriikides, Hiinas ja Vietnamis. Andmete rahvusvahelise edastamise korral kehtivad õigusnõuded, millega tagatakse teie isikuandmete turvaline ja teie ootustele vastav töötlemine.

SELLE PRIVAATSUSTEATE VÄRSKENDUSED

Seda privaatsusteadet võidakse värskendada, et teavitada teid muudatustest selles, kuidas me teie andmeid Galaxy Wearable nutiseadme puhul kogume ja töötleme, ning asjaomaste õigusaktide muudatustest. Selle dokumendi viimase värskendamise kuupäev on esitatud selle privaatsusteate ülaosas.
