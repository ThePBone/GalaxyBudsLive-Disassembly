Galaxy Wearable رازداری کا نوٹس


پچھلا اپ ڈیٹ: 1 جون، 2020

.Samsung Electronics Co., Ltd میں، ہم جانتے ہیں کہ ہمارے کسٹمرز کے لیے رازداری کتنی اہم ہے۔ ہم نے رازداری کا یہ نوٹس اس بات کو یقینی بنانے کے لیے تخلیق کیا ہے کہ آپ اس بات کو سمجھیں کہ ہم آپ کی ذاتی معلومات کیسے جمع اور استعمال کرتے ہیں۔ 

ہماری رازداری کی پالیسی – جسے https://account.samsung.com/membership/pp پر دیکھا جا سکتا ہے – کا اطلاق آپ کے ذریعہ Galaxy Wearable کے استعمال پر بھی ہوتا ہے۔ ہماری رازداری کی پالیسی میں اس بارے میں مزید معلومات ہیں کہ ہم آپ کا ڈیٹا کیسے استعمال کرتے ہیں۔ اس میں یہ معلومات بھی شامل ہے کہ ہم سے کیسے رابطہ کریں۔ اس رازداری کے نوٹس کے علاوہ ہماری رازداری کی پالیسی بھی پڑھیں۔ تاہم، یہ رازداری کا نوٹس ہمہ وقت رازداری کی پالیسی پر فوقیت رکھتا ہے۔

ہم کون سی معلومات جمع کرتے ہیں؟

آپ کے Galaxy Wearable کے ذریعہ، ہم آپ کے بارے میں متعدد طریقوں سے معلومات جمع کرتے اور برقرار رکھتے ہیں۔ 


آپ کے ذریعہ آپ کے Galaxy Wearable کے استعمال کے بارے میں معلومات

• آلہ کی معلومات: آپ کا ہارڈویئر ماڈل، آلہ کے ہارڈویئر کی معلومات، سیریل نمبر اور دیگر منفرد آلہ شناخت کاران، فون نمبر، فروخت کوڈ، موجودہ سافٹ ویئر کا ورژن، MCC (موبائل کنٹری کوڈ)، MNC (موبائل نیٹ ورک کوڈ)، MAC ایڈریس، بلیوٹوتھ ایڈریس، آپریٹنگ سسٹم کے ورژن، اور ان آلات کی سیٹنگز جن کا استعمال آپ Galaxy Wearable تک رسائی کے لیے کرتے ہیں۔
• لاگ کی معلومات: تشخیصی، تکنیکی، غلطی اور استعمال کی معلومات جیسے آپ کے ذریعے Galaxy Wearable ایپ کے استعمال کا وقت اور دورانیہ، آپ کے ذریعے آپ کے Galaxy Wearable پر انسٹال کردہ ایپس اور آپ کے Galaxy Wearable کے ذریعے پیش کردہ ایپس اور دیگر اجزا کا آپ کس طرح استعمال اور اس کے ساتھ تعامل کرتے ہیں، اور ہمارے ذریعے آپ کے آلات پر انسٹال کردہ کوکیز میں ذخیرہ کردہ معلومات۔
• مقام کی معلومات: آپ کے آلہ کا GPS سگنل یا قریبی Wi-Fi AP اور سیل ٹاور کے بارے میں معلومات اس وقت ہمیں بھیجی جاتی ہے جب آپ اپنا Galaxy Wearable استعمال کرتے ہیں، مقام کا فنکشن آن کرتے ہیں یا میری گھڑی تلاش کریں یا میرا فون تلاش کریں فنکشن استعمال کرتے ہیں۔

ہم آپ کی معلومات کو کیسے استعمال کرتے ہیں؟

• اپنے Galaxy Wearable کو رجسٹر کرنے اور استعمال کرنے میں آپ کی مدد کے لیے۔ 
• آپ کی درخواست کردہ خدمات اور خصوصیات فراہم کرنے کے لیے۔ 
• آپ کی درخواستوں اور سوالات کا جواب دینے، اور آپ کے Galaxy Wearable کے بارے میں آپ سے مواصلت کرنے، بشمول آپ کے ذریعہ اپنے Galaxy Wearable سے متعلق تکنیکی مدد کی درخواست کرنے پر آپ کو اعانت فراہم کرنے کے لیے۔ 
• آپ کو منتخب Samsung یا فریق ثالث ایپس، اور خدمات کے ساتھ باہم تعامل کا موقع دینے کے لیے۔ مثال کے طور پر، آپ اپنے ایپس اور سیٹنگز کی معلومات کا بیک اپ Samsung Cloud پر کر سکتے ہیں یا اپنے Galaxy Wearable پر Samsung Health کا استعمال کر سکتے ہیں۔
• آپ کے Galaxy Wearable سے متعلق حسب ضرورت اجزا اور خدمات فراہم کرنے کے لیے۔ 
• براہ راست مارکیٹنگ مواصلات کے ذریعے پروموشنز اور پیشکشیں فراہم کرنے کے لیے، صرف ایسی صورت میں جہاں آپ نے ہمیں الگ سے رضامندی دی ہو۔
• زیادہ متعلقہ مواصلات، خدمات، اور تجربات پیش کرنے کی غرض سے ہمارے کسٹمرز کو بہتر طور پر سمجھنے میں ہماری مدد کے لیے ہماری مصنوعات اور خدمات بشمول Galaxy Wearable کا تجزیہ کرنے کے لیے۔
• ہماری مصنوعات اور خدمات کے بارے میں آپ کی رائے پوچھنے اور کسٹمر سرویز انجام دینے کے لیے؛ اگر اس کی ضرورت ہو، تو آپ کی علیحدہ رضامندی کے ساتھ ۔
•آپ کے Galaxy Wearable کے لیے سافٹ ویئر اپ ڈیٹس، رکھ رکھاؤ کی خدمات اور اعانت فراہم کرنے کے لیے۔
• قوانین اور ضوابط کی تعمیل کے لیے۔
• Samsung Electronics، یا ہمارے کسی ملحقہ ادارے، کاروباری پارٹنرز، یا کسٹمرز کے حقوق، املاک، اور/یا سیکیورٹی کے تحفظ کے لیے۔

ہم آپ کی معلومات کس کے ساتھ شیئر کرتے ہیں؟

ہم داخلی طور پر اپنے کاروبار کے اندر اور درج ذیل اداروں پر آپ کی معلومات کا افشاء کریں گے، لیکن یہ صرف مذکورہ بالا مقاصد کے لیے ہوگا۔

ملحقہ ادارے: وہ Samsung Electronics گروپ کمپنیاں جن کو ہم کنٹرول کرتے ہیں یا ہماری ملکیت ہیں؛
خدمت فراہم کنندگان: محتاط طور پر منتخب کردہ کمپنیاں جو ہمارے لیے یا ہماری جانب سے خدمات پیش کرتی ہیں، جیسے کہ ڈیٹا سرورز جو ہماری جانب سے ڈیٹا کو برقرار رکھتے ہیں۔ یہ فراہم کنندگان آپ کی معلومات کا تحفظ کرنے کے بھی پابند ہیں۔
قانون کے ذریعہ مطلوب ہونے یا آپ کے Galaxy Wearable کے تحفظ کے لیے دیگر فریقین: مثال کے طور پر، قانون، قانونی طریق کار، یا سرکاری حکام کے ذریعہ عدالتی فرمان کے تحت آپ کی معلومات کا افشاء کرنا ضروری ہو سکتا ہے۔ یہ لوگ قانون کے نفاذ، قومی سلامتی، انسداد دہشت گردی، یا عوامی سیکیورٹی سے متعلق دیگر مسائل کے لیے ہم سے آپ کی معلومات طلب کر سکتے ہیں۔
دیگر فریقین کارپوریٹ لین دین کے سلسلے میں: ہم آپ کی معلومات کو کسی انضمام یا منتقلی، اکتساب یا فروخت کے حصے کے طور پر، یا دیوالیہ ہونے کی صورت میں فریق ثالث پر منکشف کر سکتے ہیں؛ اور
آپ کی رضامندی سے یا آپ کی ہدایت پر دیگر فریقین: اس رازداری کے نوٹس میں بیان کردہ افشا کرنے کے طریقوں کے علاوہ، ہم آپ کے بارے میں معلومات کو تیسرے فریقین کے ساتھ شیئر کر سکتے ہیں جب آپ اس طرح شیئر کرنے کے لیے علیحدہ طور پر رضامندی دیں یا اس کی درخواست کریں۔

اس رازداری کے نوٹس میں اپ ڈیٹس

ہم جس طریقے سے آپ کے Galaxy Wearable کے لیے آپ کی معلومات جمع اور ان پر کارروائی کرتے ہیں اس میں تبدیلیوں کے بارے میں یا متعلقہ قوانین اور ضوابط میں ہوئی تبدیلیوں سے آپ کو آگاہ کرنے کے لیے اس رازداری کے نوٹس کو اپ ڈیٹ کیا جا سکتا ہے۔ وہ تاریخ جب اس دستاویز کو آخری بار اپ ڈیٹ کیا گیا تھا اس رازداری نوٹس کے اوپر کی جانب دکھائی گئی ہے۔

